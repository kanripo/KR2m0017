# -*- mode: mandoku-view; -*-
#+TITLE: 皇朝通典
#+DATE: 2015-08-24 22:50:53.137014
#+PROPERTY: ID KR2m0017
#+PROPERTY: BASEEDITION WYG    
#+PROPERTY: JUAN 卷十二
<pb:KR2m0017_WYG_012-1a>¶
欽定四庫全書¶
皇朝通典卷十二¶
　食貨(十二/)¶
　　鹽法¶
　　(臣/)等謹按鹽鐡之制自漢武帝設立官司除故鹽¶
　　鐡之富者為吏吏多賈人而山海之利専於上矣¶
　　唐宋明以來代沿其舊故鄭志所載鹽鐡使筦鹽¶
　　及鐡與茶類為一編盖以三者之賦當時専設一¶
<pb:KR2m0017_WYG_012-1b>¶
　　官總司征𣙜故不得不類紀也我¶
　國家蕩滌煩苛俾民樂利於鹽法則惟求裕商益民¶
　　故加斤加引蠲逋提綱以紓商力設倉偹貯減價¶
　　平值以利民用至於竈户場丁則減額課給息銀¶
　　老幼孤獨則弛例禁准負販凡設官分職皆所以¶
　　惠下䘏民也若夫鐡冶之産久無征𣙜而茶惟甘¶
　　肅陜西尚有茶課他省並無専司其税或歸闗𣙜¶
　　或入雜税與鄭志所載沿革互異自不得仍因其¶
<pb:KR2m0017_WYG_012-2a>¶
　　　舊兹纂輯通典謹於鹽法列為一編而於茶鐡則¶
　　　附見征𣙜襍税編兹無贅焉¶
　　　順治元年¶
諭整理長蘆鹽法詹事府通事舍人王國佐條奏十四事¶
　　　一復額引以疏壅滯一改引部以速引利一便引¶
　　　價以壮京圉一革防銷以省商賈一除濫贖以伸¶
　　　商寃一除變價以止姦欺一清焚溺以杜虗冐一¶
　　　止改告以一引鹽一疏闗禁以通引楫一杜擾害¶
<pb:KR2m0017_WYG_012-2b>¶
　　　以清私販一核場竈以清窝囤一復兩坨以偹譏¶
　　　察一免徭助以濟孤商一設賞例以鼓富商部覆¶
　　　允行二年¶
詔免陜西本年鹽引額課三分之二河東廵鹽御史劉今¶
　　　尹疏言河東鹽課向例解貯京庫而給發鹽引率¶
　　　皆先納銀而後領引商力不敷請循按引納課舊¶
　　　例定期徴觧從之又准劉今尹奏請山西太原府¶
　　　遼沁二州亦照河東例革票行引又定原食淮鹽¶
<pb:KR2m0017_WYG_012-3a>¶
　　　之汝寧歸兩淮廵鹽御史管理原食西和漳縣鹽¶
　　　之臨洮鞏昌歸甘肅廵按兼管又定河南江北江¶
　　　南各運司鹽課照前朝㑹計録原額徴觧是年¶
詔免各省本年鹽課三分之一核定本年行鹽百七十一¶
　　　萬六千六百二十五引徴課銀五十六萬三千三¶
　　　百十兩六錢有竒四年嚴示私販之禁蠲免浙閩¶
　　　廣東加派鹽課(謹按故明天啟崇禎年間浙閩等省/鹽課加派名色甚多今盡行蠲免)¶
　　　(止照萬歴年間/舊額按引徴課)又免江南崇明鹽課又議准山西¶
<pb:KR2m0017_WYG_012-3b>¶
　　　鹽法道歸鹽運司兼管六年以四川未定免徴商¶
　　　民鹽課七年定廣西驛鹽事務歸併布政司兼理¶
　　　八年定徴觧鹽課毋許於正額外勒索餘銀十二¶
　　　年申禁河東長蘆等處派民納課積弊十五年禮¶
　　　部議准長蘆運司所觧青白鹽磚存貯光禄寺庫¶
　　　者厯年存剰六十餘萬斤現在足用令該地方官¶
　　　将應觧鹽斤照時價改折尋定上元江寧等八縣¶
　　　食鹽九萬六千七百引将原派綱鹽十三萬八千¶
<pb:KR2m0017_WYG_012-4a>¶
　　八百四十七引仍歸綱地行銷十七年嚴回空糧¶
　　船夾帯私鹽之禁准四川廵撫張所志疏請新鑿¶
　　鹽井仍照開荒事例三年起課其貧民易食鹽斤¶
　　在四十斤以上者始令按數納課是年兩淮廵鹽¶
　　御史李贊元疏定鹽法八欵一每年額引宜帯積¶
　　引附銷一清理府州縣私販之源一清理三十鹽¶
　　場之弊一嚴飭各道廵緝越販一稽核官引以杜¶
　　夾𢃄一淮北宜併引行鹽一鹽引日増宜照長蘆¶
<pb:KR2m0017_WYG_012-4b>¶
　　河東兩浙例加課不加引一溢斤割没日重宜照¶
　　所發印簿實填從之十八年准長蘆廵鹽御史張¶
　　冲翼疏定鹽引仍照舊例歸部(先是長蘆舊例引/存户部先課後引)¶
　　(自順治十五年户部發引到司皆争先求售減價/而賣鹽賤引壅逋課甚多是年仍令鹽引歸部)¶
　　以杜鹽賤引壅之弊並定臨安府属枯木八寨牛¶
　　羊新縣四處食鹽銀兩編入蒙自縣經制全書以¶
　　是年為始¶
　　康熙元年以淮北引壅議准疏通淮安府等州縣¶
<pb:KR2m0017_WYG_012-5a>¶
　　　一萬引改撥寧國州六千五百引和州含山三千¶
　　　五百引三年免廣東逋欠鹽課銀七萬一千一百¶
　　　一十五兩是年定江西吉安府改食淮鹽四年¶
詔蠲免各省積欠鹽課長蘆廵鹽御史李粹然請並将山¶
　　　東本年竈課銀一萬四千八百餘兩照例豁免從¶
　　　之准廣西廵撫金光祖請暫減廣西鹽引六年定¶
　　　湖南衡永寳三府改食淮鹽從廵鹽御史寗爾講¶
　　　請也又定郴州十一州縣食鹽免其銷引辦課七¶
<pb:KR2m0017_WYG_012-5b>¶
　　　年令廣西布政使兼理鹽務改廣東廵海道為廣¶
　　　肇道管理鹽法嚴陜西鹽引州縣官按畆攤派之¶
　　　弊又定各省鹽斤聼商人自行銷運九年兩淮廵¶
　　　鹽御史席特納疏言淮省積弊有苦累商人者六¶
　　　(一曰輸納商人納課例将引數填註限单謂之皮/票而運庫扣勒皮票胥役又有使費謂之照看綱)¶
　　　(總又有科歛謂之公匣一引之鹽嵗費約至數萬/兩二曰過橋商鹽出場例將艙口報騐謂之橋掣)¶
　　　(而関橋扣勒引票每引科費數分不等嵗費約至/數萬両三曰過所商鹽呈綱例必造冊擺馬謂之)¶
　　　(所掣而未經稱掣先有江掣之費又有茶果之費/又有緩掣之費又有加&KR0810;之費嵗費約至數萬兩)¶
<pb:KR2m0017_WYG_012-6a>¶
　　　(四曰開江引鹽既掣例必請給水程毎引數分不/等又請給桅封毎張數兩不等嵗費約至數萬両)¶
　　　(五曰闗津鹽船既行所過鹽道有掛號之費營伍/有廵緝之費関鈔有騐科之費嵗費亦數萬兩六)¶
　　　(曰口岸船既抵岸江廣進引毎引道費錢餘/不等様鹽毎包數釐不等嵗費亦數萬兩)又言¶
　　　淮鹽分掣有三大弊(一為加鉈之弊掣官毎藉餘/斤虧頭為名不論塩包輕重)¶
　　　(暗掛斤兩毎一引增至二三十斤不等二為坐斤/之弊掣官又藉合算底馬為名不論斤重有無豫)¶
　　　(定餘鹽非多帯斤兩不能抵償毎一引帯至四五/十斤不等一為做斤改斤之弊斤多賂入可以填)¶
　　　(少斤少賂不入可以填多掣官于未掣之先/議定使費暗做斤兩已掣之後又暗改斤兩)疏上¶
諭部臣酌議㝷議定将私派等欵嚴禁勒石立於橋所及¶
<pb:KR2m0017_WYG_012-6b>¶
　　　經過闗津口岸永行禁止如有違禁者照律治罪¶
　　　是年又准席特納請停止五十七日豫徴鹽課之¶
　　　例十二年定長蘆等處鹽務仍令御史廵視(謹按/順治)¶
　　　(二年定廵視兩淮長蘆兩浙河東鹽政御史各一/員嵗一代更十年裁各省廵按御史将廵鹽御史)¶
　　　(一併議停鹽務/交與運司管理)十三年添設江南安徽驛鹽道其¶
　　　管理通省驛道改為江蘇等驛鹽道又添設四川¶
　　　督糧道及湖北驛鹽道俱兼管理鹽務十四年又¶
　　　改陜西固原道為平慶道管理驛鹽事務十七年¶
<pb:KR2m0017_WYG_012-7a>¶
　　定埸竈地丁錢糧照民户地丁刋刻由单十八年¶
　　蠲免福建海澄等十三縣歴年舊欠鹽課二十年¶
　　停止奉天銷引凡民人有煎鹽發賣者聴其自行¶
　　貿易不必官為經理是年嚴廣東私充鹽商及福¶
　　建横征鹽課之禁二十一年蠲免廣東渡口鹽埠¶
　　額外加増銀六萬五千餘両從巡撫李士禎請也¶
　　是年令廣西食鹽仍復舊例(謹按廣西南寕太平/思㤙三府舊例俱食)¶
　　(亷州府鹽欝林等處俱食髙州府鹽後因塘田盡/遷改銷梧州府引是年以二府鹽田既復故仍照)¶
<pb:KR2m0017_WYG_012-7b>¶
　　(舊/例)二十二年豁免里甲包賠鹽丁修築銀一萬五¶
　　百餘兩二十五年定江西南贑兩府仍食粤鹽(謹/按)¶
　　(江西南贛吉安三府原食淮鹽後改食粤鹽康熈/五年将吉安一府改食淮鹽十七年南贑二府又)¶
　　(改行淮鹽是年/始令仍食粤鹽)二十六年准河南陳州項城舞陽¶
　　等属改食長蘆鹽二十七年廣東巡撫朱宏祚疏¶
　　言粤鹽利弊一嚴禁大小衙門凡簽商掣鹽納餉¶
　　藉公費額外私派一埠商不拘三年一换善良者¶
　　永逺承充奸猾者即行除去一鹽引宜通融行銷¶
<pb:KR2m0017_WYG_012-8a>¶
　　　以免廢滯一禁私廢埠商課餉派徴田畝致累居¶
　　　民一請於虎門港口惠州浮橋等處専差佐貳駐¶
　　　守盤查以杜透漏一生熟二引(粤省原有生熟二/引生鹽出淡水等)¶
　　　(場熟鹽出/歸徳等場)宜隨商掣運隨民買食不拘定額以利¶
　　　商民一掣鹽之地如佛山距省城止三十里省城¶
　　　掣定行至佛山應免復掣一鹽價請酌水陸運費¶
　　　多寡以定價值如遇隂雨量加毫釐一嚴禁奸商¶
　　　攙和沙土俱從之二十八年免河東本年分額徴¶
<pb:KR2m0017_WYG_012-8b>¶
　　　鹽池地租又免長蘆新徴引課及雲南黒井鹽課¶
　　　是年以陜西花馬小鹽池并臨鞏二府去河東甚¶
　　　逺其嵗徴鹽課令甘肅撫臣就近管轄二十九年¶
　　　直𨽻巡撫于成龍以直省宣化各属地方最苦請¶
　　　将長蘆額引除去聼民自煎食鹽仍照舊額納課¶
　　　從之三十二年暫減西鳯二府額銷引鹽之半以¶
　　　嵗歉故也三十八年¶
詔減兩淮鹽課二十萬兩又減浙江加徴銀三萬一千三¶
<pb:KR2m0017_WYG_012-9a>¶
　　　百兩四十三年江南總督阿山疏言兩淮鹽務浮¶
　　　費甚多如賞給差役及餽送贐儀此鹽政差滿所¶
　　　用也又𢃄行鹽斤隨費飯銀及重収桅封此鹽政¶
　　　書差規例也又如廵鹽到任規費及過所稱掣鹽¶
　　　斤到任預借息銀種種浮費苦累商民請悉行勒¶
　　　石嚴禁從之四十四年¶
諭朕頃者南巡見直𨽻山東兩省販私鹽鑄私錢者甚多¶
　傳諭該部嚴行禁止四十八年廣東巡撫范時崇疏言¶
<pb:KR2m0017_WYG_012-9b>¶
　　　廣東連州樂昌兩處縂鹽額引原派行銷本處及¶
　　　湖南之桂陽郴州等處今請将此項引餉分作十¶
　　　分量地均匀連樂二處行銷十分之三桂陽郴州¶
　　　所屬八州縣行銷十分之七其餘各州縣及江西¶
　　　福建廣西所属向有廣鹽之州縣有額引多少不¶
　　　匀者俱令改撥匀銷至贛屬十二縣内信豊龍南¶
　　　定南三縣原食潮鹽接壤惠州應就近改食惠鹽¶
　　　從之四十九年定湖廣鹽引無分南北一例通銷¶
<pb:KR2m0017_WYG_012-10a>¶
　　　(謹按湖廣長岳等十二府一州向行准引原係酌/量地方食鹽多寡通融銷售自康熙六年将向食)¶
　　　(粤鹽之衡州永州寳慶三府改行淮引遂致各守/口岸不能通銷而衡永寳三府又有粤省私販鹽)¶
　　　(引壅積是以兩淮巡鹽御史李煦/請仍照舊例不計疆界一例通銷)五十三年准四¶
　　　川巡撫年羮堯請成都所屬犍為等七州縣竈户¶
　　　増水陸鹽引一千一百四十五張徴税銀七百三¶
　　　十兩有竒五十七年准兩淮御史李煦疏請於京¶
　　　口将軍標下派兵一百五十名千縂一員添駐三¶
　　　江營緝防私販五十八年議准山東膠萊鹽運分¶
<pb:KR2m0017_WYG_012-10b>¶
　　　司事務裁併濵樂分司兼管又裁湖北驛鹽道其¶
　　　鹽務歸督糧道管理五十九年議定兩廣鹽務交¶
　　　與兩廣縂督専理六十年¶
諭聞江浙私鹽盛行流為盗賊著江南浙江京口将軍等¶
　派兵丁嚴行查拏¶
　　　雍正元年¶
上以鹽法弊竇叢生其正額虧欠非由官差需索致窮商¶
　　　力竭即由商人用度奢靡之故¶
<pb:KR2m0017_WYG_012-11a>¶
諭各省鹽政将陋例積習盡情禁革以思裕課甦商之道¶
　　　又¶
諭各省鹽政官員崇尚節儉以振頽俗是年議准湖廣鹽¶
　　　價價賤時每包以一錢一分九釐為率價貴時毎¶
　　　包不得過一錢二分四釐其安鹽毎包較梁鹽再¶
　　　減二釐(謹按楚省有安鹽梁鹽二種安鹽/黑梁鹽白鹽質不同故價有低昻)二年議¶
　　　准廣西鹽法改為官運官銷又議准福建鹽法将¶
　　　鹽院衙門各官及商人盡行裁革所有鹽課均攤¶
<pb:KR2m0017_WYG_012-11b>¶
　　　各場交與州縣官照數収納又議准廣東鹽法将¶
　　　場商停設委官監収其埠商仍留使完課運鹽内¶
　　　有無人充商之地著地方官領鹽運銷觧價完課¶
　　　若引多壅積地方有可以代銷者聼其呈明代銷¶
　　　尋以各省督撫兼理鹽政申¶
諭各省督撫曰鹽差之弊飛渡重照貴賣夾帯弊之在商¶
　者猶少加派陋規之弊在官者更多若不徹底澄清勢¶
　必至商人失業國帤常虧夫以一引之課漸添至數倍¶
<pb:KR2m0017_WYG_012-12a>¶
　有餘官無論大小職無論文武皆視為利藪照引分肥¶
　商家安得而不重困賠累日深則配引日少配引日少¶
　則官鹽不得不貴而私鹽得以横行故逐年之課難以¶
　奏銷連嵗之引盡皆壅滯非加派之所致與惟督撫係¶
　封疆大吏巡鹽御史地方官或不奉約束今歸併督撫¶
　則孰敢抗違况欽差猶毎年更换而督撫兼理則無限¶
　期必實心奉行嚴除加派庻風清弊絶不負歸併之本¶
　意也議准湖廣江西及江南上江等處毎引加鹽五十¶
<pb:KR2m0017_WYG_012-12b>¶
　　　斤惟山陽等州縣逼近場竈鹽不易售仍照舊例¶
　　　不再加¶
勅查漕船私鹽旋¶
諭漕船回空夾帯私鹽固宜嚴禁但仍照例在運河口内¶
　派官搜查若至大江不可攔阻搜查有悮漕運議准粤¶
　　　省竈丁鹽價照舊定之數十分内加增一分又准¶
　　　廣東舊裁運同一員仍於潮州復設又准福建汀¶
　　　州府鹽務即令該知府領運辦理又定淡水等場¶
<pb:KR2m0017_WYG_012-13a>¶
　　　㨂選幹員分委督収皆從兩廣縂督孔毓珣請也¶
　　　三年¶
諭鹽價之貴賤亦如米價之消長嵗歉則成本自重價亦¶
　隨之嵗豊則成本自輕不待禁而自減朕意若仍隨時¶
　銷售以便商民均属有益㝷定淮南湖廣等處行鹽以¶
　　　本年成本之輕重合逺近脚費酌量時價隨時銷¶
　　　售不得禁定鹽價以虧商亦不得髙擡時價以病¶
　　　民仍令以自取賣鹽值報部湖北巡撫納齊喀疏¶
<pb:KR2m0017_WYG_012-13b>¶
　　　言荆州府巴東縣地湧鹽泉居民煎熬請照淮鹽¶
　　　行引於楚北各州縣分銷從之裁波羅冲可克地¶
　　　方鹽務通判並駐防官兵五年雲南縂督鄂爾泰¶
　　　疏言黒鹽一井薪本不敷請毎百斤加銀四分二¶
　　　釐又額煎撥給鹽斤毎百斤加銀二錢又黑鹽發¶
　　　價于毎斤額定三分内再減二厘得¶
㫖地方出産有舊無而可以新増者亦有舊有而應當裁¶
　減者倘但令増添而不許裁減殊非公平之道且隠瞞¶
<pb:KR2m0017_WYG_012-14a>¶
挪移之弊由此而生著鄂爾泰查明鹽斤内所増銀兩¶
抵補減價増薪之數定議奏聞嗣奏滇省各鹽井新増¶
　　正課共銀五萬七千七百有竒減價増薪之數共¶
　　銀一萬九千餘両抵補有餘請如前奏從之河東¶
　　池鹽獻瑞産鹽七百餘萬斤六年河南縂督田文¶
　　鏡疏請汝寕一府引鹽停止知府彚銷令各州縣¶
　　招募殷實水商行鹽辦課該州縣按季督催各銷¶
　　各引從之鹽政碩色疏請修理鹽池嵗撥餘銀羡¶
<pb:KR2m0017_WYG_012-14b>¶
　　銀六千兩以三千兩充嵗修以三千兩積至五年¶
　　充大修從之五年議准閩省鹽暫令水商行銷試¶
　　行三年無誤課食再照兩淮等處例設引商(嗣於/乾隆)¶
　　(元年復行/招商行引)定私梟連坐之法惟大夥窩囤聚衆拒¶
　　捕者始将首犯之同甲一併連坐若尋常興販止¶
　　治兩隣甲長以不首之罪准兩淮鹽場設立竈長¶
　　保甲稽查私弊又禁鹽場竈户私置盤䥕(謹按深/者為盤)¶
　　(淺者為䥕皆/燒鹽之具)並定淮北晒掃餘鹽令商人収買配¶
<pb:KR2m0017_WYG_012-15a>¶
　　　運酌加引課(謹按淮北五場用潮水晒/掃成鹽難與火伏一例)七年復設¶
　　　山東膠萊分司運判(謹按山東舊設分司二員康/熙五十八年裁膠萊分司今)¶
　　　(復/設)八年¶
諭川省鹽課考成惟責之産鹽州縣倘僻逺地方不行官¶
　引必致私販充塞甚為鹽政之弊應将官引通行各州¶
　縣計户口之多寡均匀分發引張令其各自招商轉運¶
　倘有壅滯責成州縣如此則有司稽查必嚴私販息而¶
　官引銷弊端亦永剔矣長蘆鹽政鄭禪寳疎言山東青¶
<pb:KR2m0017_WYG_012-15b>¶
　　　登萊三府所属之十六州縣票鹽舊係招商辦課¶
　　　民情未便請除商名聼民自行領票銷賣其應納¶
　　　課銀攤入地糧徴収從之定地方官經征鹽課全¶
　　　完議叙之例九年¶
諭兩淮鹽政著縂督尹繼善兼行管理十年定廣東子鹽¶
　　　配引之例(廣東正鹽之外餘鹽謂之子鹽今定遇/正鹽遲缺之時即以子鹽約配商引行)¶
　　　(銷/)從廣督鄂彌逹請加給竈丁鹽價每包加銀一¶
　　　錢二分(嗣於乾隆元年以鹽價有貴/賤不一又定隨時增長之例)十一年嚴鹽¶
<pb:KR2m0017_WYG_012-16a>¶
　　斤虧短之禁定廣東髙廣二府設運判一員専管¶
　　鹽務(舊係知/府兼管)改設淮南巡道督緝鹽務並於儀徴¶
　　等處添設營員(儀徴之青山頭守偹一把搃一外/委一兵一百名江都縣之馬家橋)¶
　　(甘泉縣之邵伯鎮僧道橋各/添設把搃一員兵三十名)禁埠商設立坐標私¶
　　収漁户幫餉又定湖南新開苖疆之永順永綏等¶
　　州縣行銷淮引共増三千七百二十一引十二年¶
　　湖南巡撫鍾保疏湖南常寧縣例銷淮引桂陽州¶
　　例食粤鹽今桂陽屯丁散處常寕交界地方食粤¶
<pb:KR2m0017_WYG_012-16b>¶
　　食淮不無混淆請将五十四户屯丁田賦户口歸¶
　　併常寧縣管轄其原食粤鹽亦改銷淮引以杜私¶
　　販之源從之定粤省収買埸竈餘鹽以清私販江¶
　　南縂督趙宏㤙疏言通㤗等州縣漁户貧民請按¶
　　户口多寡於附近場竈餘鹽酌留若干俟漁汛之¶
　　期填定鹽數照票赴場買鹽彚冊報查從之又准¶
　　趙宏㤙請於淮南儀所添設監掣同知一員十三¶
　　年兩淮鹽政髙斌疏定鹽法四條一浙閩川粤及¶
<pb:KR2m0017_WYG_012-17a>¶
　　長蘆商人與淮鹽接界廣開鹽店宜查究治一湖¶
　　廣界連川粤宜各選勤幹府佐一員督率巡查一¶
　　審鹽案無許避重就輕一江廣水程與引目無異¶
　　請歸撫臣就近查核完欠分數檄行驛鹽道勒限¶
　　嚴催俱經部臣議准是年八月¶
皇上御極¶
諭淮南鹽政鹽課甲于天下兩江三楚皆仰給於淮鹽¶
　課源用以鐃裕近聞湖北早禾稍歉鹽未暢銷楚地¶
<pb:KR2m0017_WYG_012-17b>¶
　夙為魚米之鄉湖魚旺産商得資其醃切藉以完課¶
　今年漢水漲發魚市稀少又湖南因經理貴州苖疆¶
　軍務未及轉運以致漢口鹽壅未銷積至七八百萬¶
　包是今年乙卯綱未能報銷而明年丙辰綱又應起¶
　運兩年並納商力維艱朕心深為軫念籌度變通将¶
　乙卯未完正額為分年帶征自乾隆元年丙辰綱起¶
　按年接運則商力既紓完納自無遲悮從此年清年¶
　額可永無遞壓之虞矣又¶
<pb:KR2m0017_WYG_012-18a>¶
諭朕即位之初加意海内民人既降㫖将雍正十二年¶
　以前民欠錢糧盡行蠲免因查兩淮鹽場竈户應徴¶
　折價錢糧亦有未完之項當與民人一體加恩著該¶
　部即速傳諭總督與鹽政将雍正十二年以前舊欠¶
　查明奏聞蠲免俾竈户均霑實惠毋使胥吏作弊中¶
　飽¶
　　乾隆元年改浙江廵撫為縂督兼管兩浙鹽政(舊/係)¶
　　(布政使/兼管)又裁汰滇省鹽課盈餘以平鹽價(舊例鹽/課除正)¶
<pb:KR2m0017_WYG_012-18b>¶
　　(項外有增添盈餘/以俻地方公用)又定増斤改引之法杭嘉湖三¶
　　所引鹽照兩淮舊額每引増五十斤松江所照淮¶
　　海温台例毎引増給鹽四百斤又暫停浙江鹽政¶
　　領發餘引(謹按兩浙正引共七十萬一千六百九/十八道自雍正七年准督臣李衛請預)¶
　　(發餘引十萬道遞年来增至二三十萬不等兹因/冬夏兩掣塩少僅可敷正引之数餘引暫行停止)¶
　　又議准雲南黒井等井鹽運昆陽等處行銷鹽價¶
　　毎百斤減至三兩以下其應減鹽價等項銀六萬¶
　　一千餘兩即将各井應減盈餘通融抵補又定廣¶
<pb:KR2m0017_WYG_012-19a>¶
　　西鹽價仍照雍正年間部定之數每斤減價二釐¶
　　銷售二年免兩廣鹽課餘平銀兩從總督鄂彌逹¶
　　請也(謹按兩廣鹽課商人完餉毎一千兩於平頭/三十三兩之外徴収飯食銀十五兩餘平二)¶
　　(十五兩是年/悉令豁免)四年定貴州省古州等處埠銷引徴¶
　　課額(謹按古州係新闢苗疆向無外課兹定以古/州為搃埠丙妺永從三角&KR0749;等處為子埠由)¶
　　(古州搃埠分撥銷售其/商人歸古州同知管轄)又停止浙江省儲偹鹽斤¶
　　(先是鹽政嵇曽筠請買餘鹽存貯以偹平價之需/至是廵撫盧□以出易之時分𣲖各商脚價甚重)¶
　　(且鹽斤銷耗力/不能賠請罷之)又免雲南白琅二井節禮及黒井¶
<pb:KR2m0017_WYG_012-19b>¶
　　鍋課銀兩六年定淮商運楚鹽價價賤時毎引以¶
　　五兩四錢一分三釐為率價貴時不得過五兩八¶
　　錢二分八釐又准毎引量加餘息二三錢(謹按前/定貴賤)¶
　　(兩價只覈給成本故/再加餘息以示鼔勵)七年¶
諭閩省為濵海之區百姓多藉魚鹽之利以為生計朕¶
　聞該省鹽課内頗有苦累商民之處如毎鹽百斤加¶
　增錢二十文至七八十文不等名之曰長價又各場¶
　肩魚客販買鹽請領道給印票執照或每單徴錢三¶
<pb:KR2m0017_WYG_012-20a>¶
　文或每石徴錢三文名之曰单錢又正額毎鹽百斤¶
　収銀一錢五分各場實収錢百五十文該合銀一錢¶
　六分六厘毎百斤申銀一分六釐亦令入官名之曰¶
　銀水以上各項皆巧取陋規不便於商民者著該督¶
　撫確察禁革如有必不可少之襍費即於項内存留¶
　若干減去若干不得仍前多索永著為例又定福建¶
　　招商行引(謹按雍正五年即招水/商行銷是年始行請引)毎年額頒正引¶
　　五十四萬五千六十有二餘引四十萬三千百六¶
<pb:KR2m0017_WYG_012-20b>¶
　　十有二如有銷不及額者照例報㕘又額外餘引¶
　　十二萬三千不註定州縣令各路通融辦銷盡銷¶
　　盡報不入年限考成之内八月兩廣總督慶復疏¶
　　言粤省各埠額引有難銷者有易銷者請将難銷¶
　　埠分撥於易銷埠引中配運行銷並言粤省近年¶
　　産鹽甚多其沿海地方鹽塷請改為稻田耕種稻¶
　　麥以重本計俱從之十一月四川巡撫碩色以蓬¶
　　溪等縣鹽引積滯請酌量改撥於徳陽等處就近¶
<pb:KR2m0017_WYG_012-21a>¶
　　行銷從之八年議准兩淮乙卯綱未完引額提入¶
　　癸亥綱閠月内帶銷九年以滇省東川等處鹽斤¶
　　不敷改四川犍為各厰餘鹽増引行滇接濟民食¶
　　其應徴課銀仍照川省舊例計算收納(謹按川省/水引一張)¶
　　(徴税銀三両四錢五釐陸/引一張二錢七分二釐)十年准兩淮鹽政吉慶¶
　　請兩淮鹽場添鑄煎鹽盤角二十七副(謹按盤角/煎鹽較盤)¶
　　(䥕費省而産/多甚為便利)定淮揚預運鹽斤毎引加耗鹽二十¶
　　斤十一年豁免海贑二州縣之板浦徐瀆中正莞¶
<pb:KR2m0017_WYG_012-21b>¶
　　瀆臨洪興莊等六鹽埸帶徴銀両十二年定運鹽¶
　　赴楚装載船斤例大船均改作小船毎船止許装¶
　　載四五百引至千二百引限四十日抵漢口無故¶
　　逾限十日以外者准起觧官物違限律加等科斷¶
　　又建常平倉於湖北漢口以存貯遞年未銷積引¶
　　十三年准淮北鹽亦照淮南加耗之例六月毎引¶
　　加耗十五斤七月加耗十斤(惟五月内中河水淺/尚未掣運不給滷耗)¶
　　又¶
<pb:KR2m0017_WYG_012-22a>¶
諭近年淮商急公輸課頗為踴躍著加㤙於引額之外¶
　毎引增給十斤俾商本不致虧折民食永資利益又¶
　　定豫提額引例如遇本年額引不敷即於次年額¶
　　引提銷至次年正綱仍照嵗額請領引内註明豫¶
　　提字様以免正綱重複又定運銷江西鹽價(價賤/時毎)¶
　　(引以五両五錢七分九釐為率價/貴時不得過五両九錢八分五釐)十四年定江西¶
　　鹽價照楚省例毎引加餘息銀二三錢十五年定¶
　　行運湖南江西鹽價令鹽政毎嵗㑹同兩省督撫¶
<pb:KR2m0017_WYG_012-22b>¶
　　按行銷地方年嵗豐歉酌定貴賤價值飭商行銷¶
　　例十六年¶
諭朕省方所至廣沛㤙膏前因兩淮商衆踴躍急公業¶
　已加㤙優奨更念其運綱輸課接濟民食䘏商斯足¶
　以惠民特再沛殊㤙著将兩淮綱鹽食鹽於定額外¶
　毎引賞加十斤在原定成本之内俾得永逺沾受實¶
　惠商人當體朕博愛敦本至意風俗雖不必驟更近¶
　一分返朴之心即逺一分極奢之念殖息無取其三¶
<pb:KR2m0017_WYG_012-23a>¶
　倍減一分售鹽之價即利一分食鹽之人其有昂直¶
　網利致累閭閻則深負加㤙徳意矣又¶
諭兩淮各場煎丁本属窮民毎因不能接濟向各竈户¶
　重利借貸以資食用生計甚為拮据著該鹽政酌量¶
　於公項内動銀數萬兩准其赴官借領毎年春借冬¶
　還不必加息俾窮民咸沾寔惠是年¶
上以兩淮丁卯戊辰己巳三綱引鹽專用原定貴價行¶
　　銷經部議駁請將貴價盈餘追繳¶
<pb:KR2m0017_WYG_012-23b>¶
諭曰恤商裕民本属一事若任其屢擡時價則於民食¶
　有害勒令賤價則商人又以成本有虧紛紛籲請今¶
　計各商行銷價值於成本自可無虧即将来年嵗不¶
　齊不過如今所稱歉嵗而止嗣後淮商銷售鹽引即¶
　遇應貴之年不得於現在所銷價值外復議加増至¶
　於豐稔鹽價可以酌量平減該督撫㑹同鹽政隨時¶
　籌畫部臣亦不必執定例駁詰至部議已賣貴價復¶
　令追繳若給還食鹽之户勢固有所不能若以所餘¶
<pb:KR2m0017_WYG_012-24a>¶
　歸之官帑於政體又有所不可著免其追繳又准河¶
　　東鹽政西寧請酌減河東餘引四萬道(謹按河東/餘引自雍)¶
　　(正十三年至乾隆五六兩年陸續增添至二十四/萬道兹酌減四萬道其餘二十萬道作為定數)¶
　　並更正陕西咸寧等處升斗照依部式(咸寧等處/舊用升斗)¶
　　(較報部數加/重故請改正)十七年¶
諭蘆商積困之餘舊欠甫清若按斤加課商力未免拮¶
　据著将所加鹽斤減半納課永為定額其乾隆二年¶
　至六年應追未完加斤課銀一十四萬餘兩著一併¶
<pb:KR2m0017_WYG_012-24b>¶
　加恩豁免十八年准長蘆添領餘引七萬道從長蘆¶
　　鹽政吉慶請也又免天津餘引輸納課銀從直𨽻¶
　　總督方觀承請也十九年准兩淮鹽政吉慶請定¶
　　私販蕩草出境該管官不行查出者照管理礦厰¶
　　官貟失察私運銅鐵罰俸一年又准雲南廵撫愛¶
　　必逹疏請鎮雄州鹽斤仍聼商販行銷即於鎮雄¶
　　總匯扼要處酌設稅口抽收每䭾一百六十斤抽¶
　　稅銀一錢八分俟試抽一年再為定額從之二十¶
<pb:KR2m0017_WYG_012-25a>¶
　　年議准江蘇廵撫莊有恭疏請兩淮新淤草場八¶
　　千六十一頃八十一畝零有自置&KR0008;䥕辦鹽者即¶
　　令其報陞二十一年准兩廣總督楊應琚疏言粤¶
　　東雷屬海康遂溪徐聞三縣向未設有場員場埠¶
　　事務俱交商人承辦兹請一體改歸各縣管理二¶
　　十二年¶
諭兩淮商衆銷引辦課嵗額通完而於地方公事更樂¶
　輸恐後著加㤙自丁丑綱為始綱鹽食鹽毎引加賞¶
<pb:KR2m0017_WYG_012-25b>¶
　十斤不在原定成本之内以二年為限山西廵撫塔¶
　　永寧等以本年河東池鹽歉收不敷配運疏請買¶
　　食蒙古之鹽從之二十三年定蒙古買運鹽斤事¶
　　宜以隣近之薩拉齊㕔並托克托城及陕西皇甫¶
　　川神木縣四處為䝉古商人交易之所至䝉古鹽¶
　　斗毎斗四十斤有竒酌定毎斗價銀二錢四分是¶
　　年修築河東鹽池以資澆曬從山西廵撫塔永寧¶
　　河東鹽政那俊請也二十四年河東鹽政薩哈岱¶
<pb:KR2m0017_WYG_012-26a>¶
　　以河東鹽池歉收請配銷甘省花馬大小池等處¶
　　鹽斤接濟從之是年准粤西南寧等府土民鹽斤¶
　　仍歸官辦(前因粤省官埠欠課侍郎吉慶等請将/官運各埠招商定引其各土司鹽斤亦)¶
　　(一體改引兹督臣李侍堯/以土司不便請仍交官運)又准兩淮鹽政髙恒請¶
　　髙寶㤗等十四州縣食引積壅改撥綱地融銷又¶
　　准滇省添買粤鹽撥給彌勒縣行銷二十六年議¶
　　准河東鹽池被淹鹽少不敷配運二十五年額引¶
　　寛至來年六月清繳又續増餘引十四萬道之内¶
<pb:KR2m0017_WYG_012-26b>¶
　　暫行停領七萬道現今鹽價之外每斤酌増一厘¶
　　從廵撫鄂弼鹽政薩哈岱請也是年¶
諭兩淮鹽務經費浩繁商力不無拮据應作何定立章¶
　程著軍機大臣㑹同尹繼善吉慶髙恒等詳悉妥議¶
　具奏尋議定鹽務事宜七條一擬𣲖餘引宜均攤衆¶
　　商以普利澤一外支銀兩除公務應用不得濫行¶
　　開銷一辦理常貢宜酌定用數以備查核一鹽政¶
　　養亷宜裁減五千歸之公項一匣商費用宜嚴加¶
<pb:KR2m0017_WYG_012-27a>¶
　　查察以免通綱𣲖累一綱食鹽引宜照例行銷不¶
　　得濫為通融一私鹽透漏宜嚴加查緝以疏引目¶
　　從之又¶
諭長蘆本年未完鹽課四十二萬兩令緩至明年奏銷¶
　後分作五年帶徴二十七年停止粤東茂暉等場墾¶
　　闢鹽&KR2770;(先是兩廣總督楊應琚疏言茂暉等場墾/闢鹽&KR2770;嗣因沙土浮鬆基圍易於塌壊旋)¶
　　(作旋輟户部奏行令該督将現在開成場&KR2770;一百/八十三口造具應陞課銀清册報部其餘俱應停)¶
　　(止從/之)二十九年准長蘆鹽政髙誠請増蘆鹽價值¶
<pb:KR2m0017_WYG_012-27b>¶
　　於原定價外每斤加錢一文又准雲南廵撫劉藻¶
　　請加給滇省黒白二井薪本銀兩黒井鹽毎百斤¶
　　加銀一錢白井鹽毎百斤加銀一錢五分是年兩¶
　　淮鹽政髙恒疏言本年甲申一綱不敷民食請豫¶
　　提乙酉綱淮南鹽引三十萬道淮北鹽引十萬道¶
　　分給領運以裕民食從之三十年復准髙恒請兩¶
　　淮豫提丙戌綱引給商接濟是年准河東額外存¶
　　鹽照兩淮之例配用餘引以濟民食又准長蘆鹽¶
<pb:KR2m0017_WYG_012-28a>¶
　　　政髙誠請酌増山東行鹽餘票(謹按山東原設額/票一十七萬一千)¶
　　　(七百四十道雍正八年增餘票五萬道乾隆元年/復増一千五百道五年六年復増一千五百道至)¶
　　　(是又増一/萬五千道)三十一年又准兩淮鹽政髙恒請豫提¶
　　　丁亥綱淮南鹽引二十萬道淮北引五萬道給商¶
　　　接濟三十二年¶
　上恭奉¶
皇太后安輿¶
　廵幸天津以長蘆通綱引課毎年十月内奏銷正值售¶
<pb:KR2m0017_WYG_012-28b>¶
　　　銷菜鹽之時鹽價未及收齊而奏銷已屆商力未¶
　　　能舒徐将長蘆通綱鹽課改於十一月底奏銷又¶
　　　以兩浙商人籲懇擕衆赴津抒誠祝¶
嘏忱悃可嘉加¶
　恩将每引額定鹽斤外加鹽五斤免其輸納課項以一¶
　　　年為滿是年淮南北各場春夏多雨場鹽歉産各¶
　　　口岸亦多被水行銷不暢¶
　諭将己丑綱奏銷展至八月題報三十六年¶
<pb:KR2m0017_WYG_012-29a>¶
上臨幸天津以長蘆鹽池被淹商力拮据¶
諭加㤙毎斤暫増錢一文以降㫖之日為始定限一年¶
　仍照舊值行銷其本年引課分作三年帶徴以紓商¶
　力又山東各商歴年引課無欠而積鹽仍有未銷商¶
　　力亦艱¶
駕至山東¶
諭将乾隆三十五年正課分作八年帶徴並准照長蘆¶
　之例毎斤暫加錢一文定限半年以資充裕三十八¶
<pb:KR2m0017_WYG_012-29b>¶
　　年¶
諭長蘆商衆貲業素微前兩次廵莅天津閱視鹺務深¶
　悉其情是以節次加恩増價帶征今翠華臨幸各商¶
　無不踴躍歡呼但念伊等第一次銀兩業已完繳而¶
　第二次𢃄徴之銀與本年正課同時並納仍不免少¶
　形竭蹶著再加㤙将三十七年正餘課項自三十八¶
　年奏銷後起分限六年帶徴三十九年准長蘆鹽政¶
　　西寜疏請将乾隆三十六年第三限銀兩並三十¶
<pb:KR2m0017_WYG_012-30a>¶
　　七年六限銀兩統俟本年奏銷後分限十年帶徴¶
　　是年山西廵撫巴延三鹽政常齡疏言河東大池¶
　　産鹽歉薄不敷配運請於河東開濬六小池並撥¶
　　運蘆鹽接濟從之又准四川總督文綬請令開淘¶
　　犍為縣鹽井照例徵收課銀又鹽政李質𨽻以黄¶
　　河水漫淮安鹽堆被浸請將淮北甲午綱未運引¶
　　鹽應完正課銀二十七萬五千餘兩准其自乙未¶
　　綱起分限五年帶徴從之四十年又准兩淮将乙¶
<pb:KR2m0017_WYG_012-30b>¶
　　未綱限至來年八月造報並准淮北上年被水各¶
　　商仍將丙申以後四綱帶徵銀二十二萬餘兩展¶
　　限四年分作八年完納又¶
諭河東鹽價未平其小鹽池六處甫經開採接濟所得¶
　贏餘未能補足前兩年歉收之數商力不無拮据著¶
　加恩照該撫巴延三等所請将從前暫増二釐鹽價¶
　再行加限三年俾轉運益資充裕四十一年¶
上廵幸山左見商衆迎¶
<pb:KR2m0017_WYG_012-31a>¶
鑾歡欣鼓舞於是¶
特沛渥恩将山東商人本年應徵乾隆四十年四十一¶
　　年引票正項銀三十六萬七千七百餘兩及未完¶
　　借項銀二十四萬兩自本年奏銷後起限分作八¶
　　年帯徵四十三年定山西廵撫兼管河東鹽務四¶
　　十五年¶
上廵幸江浙途經直𨽻山東商衆踴躍抒忱加¶
㤙将長蘆商人應徴乾隆四十四年鹽課五十餘萬兩¶
<pb:KR2m0017_WYG_012-31b>¶
　　内十分之一分作五年帯徵其山東商人並将乾¶
　　隆四十五年應徵票引鹽課銀十八萬餘兩自本¶
　　年奏銷後起限分作六年帯徵四十五年停止河¶
　　東鹽池五年輪𣲖商人承辦之例四十七年豁免¶
　　淮南商人應繳提引餘利銀二百萬兩(先是淮商/應繳提引)¶
　　(餘利銀分作二十一限完繳時該商已完繳十三/限銀其餘八限尚應繳銀三百八十六萬六千餘)¶
　　(兩兹豁免二百萬兩其下欠一百八/十六萬六千餘兩仍照原限完繳)四十九年又¶
　　将淮商未繳餘利銀一百八十六萬六千餘兩全¶
<pb:KR2m0017_WYG_012-32a>¶
　　行豁免又免淮南竈户所有乾隆四十五六等年¶
　　𢃄徵未完銀七千九百餘兩又山東應徴引課銀¶
　　三十六萬餘兩長蘆應徴引課銀四十九萬餘兩¶
　　准作八年帶徴兩廣總督舒常疏言粤東舊設總¶
　　商𣲖捐津貼銀兩散商轆轤轉運積欠甚多請照¶
　　乾隆二十三年清查積欠例分限帯徴並将總商¶
　　裁革以杜勒𣲖之漸從之¶
　¶
<pb:KR2m0017_WYG_012-32b>¶
　¶
　¶
　¶
　¶
　¶
　¶
　¶
皇朝通典卷十二¶
