# -*- mode: mandoku-view; -*-
#+TITLE: 皇朝通典
#+DATE: 2015-08-24 22:50:53.542199
#+PROPERTY: ID KR2m0017
#+PROPERTY: BASEEDITION WYG    
#+PROPERTY: JUAN 卷三十一
<pb:KR2m0017_WYG_031-1a>¶
欽定四庫全書¶
皇朝通典卷三十一¶
　職官(九/)¶
　　八旗都統(副都統㕘領/佐領驍騎校)　(副㕘領/筆帖式)¶
　　八旗都統滿洲蒙古漢軍旗各一人　副都統旗¶
　　各二人分掌滿洲䝉古漢軍二十四旗之政令以¶
　　宣布教飬整詰戎兵釐治土田稽覈户口　八旗¶
　　驍騎㕘領滿洲旗各五人䝉古旗各二人漢軍旗¶
<pb:KR2m0017_WYG_031-1b>¶
　　各五人　副驍騎叅領各如㕘領之數掌受都統¶
　　副都統之政令以頒于佐領而行之　八旗佐領¶
　　滿洲六百八十人䝉古二百有四人漢軍二百六¶
　　十六人　驍騎校每佐領下一人掌稽所治人户¶
　　田宅兵籍以時頒其職掌　印務㕘領滿洲旗各¶
　　二人䝉古旗各一人漢軍旗各二人(於本旗㕘/領内選充)¶
　　印務章京滿洲旗各八人蒙古旗各四人漢軍旗¶
　　各六人(於佐領驍騎校/世職内選充)　印務筆帖式滿洲旗各¶
<pb:KR2m0017_WYG_031-2a>¶
　　　八人䝉古旗各四人漢軍旗各六人(於生監甲/兵内選充)¶
　　　随印外郎漢軍旗各一人䝉古旗各一人(於漢軍/官學生)¶
　　　(内考/充)掌章疏文移案牘及繙譯行遣之事(雍正七/年毎旗)¶
　　　(設左右司掌闗防叅領章京及司務等員十三年定/俱省改設印務叅領章京筆帖式員額乾隆元年)¶
　聖朝自龍興東土諸部以次削平歸附日衆¶
太祖髙皇帝辛丑年始編三百人為一牛录每牛录設額¶
　　　真一先是我國出兵校獵不論人數衆寡各随族¶
　　　黨屯寨而行每人各取一矢十人設長一領之其¶
<pb:KR2m0017_WYG_031-2b>¶
　　　長稱為牛录額真至是遂以名官尋復定户籍分¶
　　　為四旗曰黄旗曰白旗曰紅旗曰藍旗以純色為¶
　　　辨乙卯年以初設四旗為正黄正白正紅正藍増¶
　　　設鑲黄鑲白鑲紅鑲藍四旗黄白藍均鑲以紅紅¶
　　　鑲以白合為八旗每三百人設一牛录額真五牛¶
　　　录設一甲喇額真五甲喇設一固山額真每固山¶
　　　額真設左右梅勒額真二人以佐之天聰八年改¶
　　　梅勒額真以下為章京惟固山額真如故其随固¶
<pb:KR2m0017_WYG_031-3a>¶
　　山額真行營馬兵定為阿禮哈超哈(此為驍騎/營之始)九¶
　　年分設蒙古八旗旗色官制與滿洲八旗同崇德¶
　　二年始立漢軍二旗四年以漢軍二旗分為四旗¶
　　七年定設漢軍八旗旗色官制與滿洲蒙古八旗¶
　　同順治十六年鑄給八旗都統二十四印十七年¶
　　定制固山額真漢字稱為都統梅勒章京漢字稱¶
　　為副都統雍正元年改八旗都統印滿文固山額¶
　　真字為固山按班漢名如舊凡八旗序次以鑲黄¶
<pb:KR2m0017_WYG_031-3b>¶
　　正黄正白為上三旗正紅鑲白鑲紅正藍鑲藍為¶
　　下五旗行軍蒐狩以鑲黄正白鑲白正藍四旗居¶
　　左為左翼正黄正紅鑲紅鑲藍四旗居右為右翼¶
　　至除授官職公差踐更以上下旗為辨朝祭班列¶
　　旗籍界址以左右翼為辦京城八旗方位左翼自¶
　　北而東自東而南鑲黄旗在安定門内正白旗在¶
　　東直門内鑲白旗在朝陽門内正藍旗在崇文門¶
　　内右翼自北而西自西而南正黄旗在德勝門内¶
<pb:KR2m0017_WYG_031-4a>¶
　　正紅旗在西直門内鑲紅旗在阜成門内鑲藍旗¶
　　在宣武門内四周星拱以環衛¶
宸居焉以下管甲喇者即為甲喇章京順治八年定甲¶
　　喇章京漢字稱為㕘領滿字如舊康熙三十四年¶
　　每甲喇増置委署㕘領各一人於世爵佐領等員¶
　　内選用雍正元年改為副㕘領七年又増置左右¶
　　司掌闗防㕘領旗各二人十三年省至滿洲牛录¶
　　天命元年始編置八年増編䝉古牛录天聰四年¶
<pb:KR2m0017_WYG_031-4b>¶
　　増編漢軍牛录八年制管牛录者即為牛录章京¶
　　順治十七年定牛录章京漢字稱為佐領分得撥¶
　　什庫漢字稱為驍騎校滿文如舊佐領所治以三¶
　　百人為率丁口滋生則逓有増設今以現數計之¶
　　滿洲佐領鑲黄旗八十六人正黄旗九十三人(内/一)¶
　　(人半個佐領一人/兼辨畨子事務)正白旗八十六人正紅旗七十¶
　　四人鑲白旗八十四人鑲紅旗八十六人正藍旗¶
　　八十四人鑲藍旗八十八人(内一人半/個佐領)蒙古佐領¶
<pb:KR2m0017_WYG_031-5a>¶
　　　鑲黄旗二十八人正黄旗二十四人正白旗二十¶
　　　九人正紅旗二十二人鑲白旗二十四人鑲紅旗二¶
　　　十二人正藍旗三十人鑲藍旗二十五人漢軍佐¶
　　　領鑲黄旗四十一人正黄正白二旗各四十人正¶
　　　紅旗二十八人鑲白旗三十人鑲紅正藍鑲藍三¶
　　　旗各二十九人佐領之制有世襲有公中世襲佐¶
　　　領有四等¶
　　國初各部落長率其屬來歸授之佐領以統其衆爰¶
<pb:KR2m0017_WYG_031-5b>¶
　　　及苖裔者曰勲舊佐領其率衆歸誠功在旂常得¶
賜户口者曰優異世管佐領其僅同弟兄族里來歸因授¶
　　　之以職奕葉相承者曰世管佐領其户少丁稀合¶
　　　編佐領兩姓三姓迭為是官者曰互管佐領皆以¶
　　　應襲者引¶
見除授公中佐領則以八旗户口蕃衍於康熙十三年以¶
　　　各佐領撥出餘丁増編佐領使旗員統之有缺則¶
　　　以本旗不兼部務之大臣世爵及五品以上文武¶
<pb:KR2m0017_WYG_031-6a>¶
　　官内簡選除授焉滿洲䝉古每佐領下領催五人¶
　　驍騎二十人弓匠一人鞍匠或鐡匠一人漢軍每¶
　　佐領下亦領催一人鳥鎗驍騎四十一人擡鹿角¶
　　兵八人每旗藤牌兵一百人礟手四十人又定制¶
　　八旗有值年公署嵗列都統副都統銜名奏請¶
簡派掌八旗㑹理之事選左右翼官校之賢能者分治¶
　　之領催驍騎掌書鈔各舉職以從其長課事考成¶
　　嵗終則㑹已結未結之事彚疏以¶
<pb:KR2m0017_WYG_031-6b>¶
聞所屬之稱職者於每嵗更代日咨本旗以應陞註冊¶
　　立法最為詳備云¶
　　領侍衛内大臣(内大臣衛散秩大臣衛/清門侍    一等侍)　(御前乾/二等侍)¶
　　(衛校三等侍衛主藍翎侍衛式親/軍    侍衛處  事  筆帖)¶
　　三旗領侍衛内大臣六人(鑲黄正黄正白三/旗每旗各二人)掌統¶
　　領侍衛親軍　内大臣六人散秩大臣無定員俱¶
　　掌先後¶
宸御左右翊衛出入扈從¶
<pb:KR2m0017_WYG_031-7a>¶
　　國初以八旗將士平定海内鑲黄正黄正白三旗皆¶
天子所自將爰掄其子弟命曰侍衛用備随侍宿直統以¶
　　勲戚大臣而宗室之秀外藩之侍子亦咸得以選¶
　　預環列焉凡輪直殿廷以領侍衛内大臣等總統¶
　　之若¶
　朝㑹燕饗¶
　時巡¶
　大閲則率其屬以執事領侍衛内大臣皆由¶
<pb:KR2m0017_WYG_031-7b>¶
　特簡内大臣亦如之散秩大臣由¶
　特恩簡授無定額其勲舊後裔世襲者以次承襲¶
　御前侍衛¶
　乾清門侍衛俱無定員(於三旗侍/衛内擢用)一等侍衛三旗六¶
　　十人宗室九人二等侍衛三旗一百五十人宗室¶
　　十八人三等侍衛三旗二百七十人宗室六十三¶
　　　人藍翎侍衛三旗九十人漢人侍衛無定員(分一/二三)¶
　　　(等及藍/翎侍衛)掌宿衛扈從更畨輪直凡六班班分兩翼¶
<pb:KR2m0017_WYG_031-8a>¶
　　宿衛¶
　乾清門¶
　内右門¶
　神武門¶
　寧夀門為内班宿衛¶
　太和門為外班¶
行幸駐蹕宿衛如¶
　宫禁之制扈從前導領侍衛内大臣侍衛班領𢃄領¶
<pb:KR2m0017_WYG_031-8b>¶
　　執豹尾槍侍衛佩長把刀侍衛扈從隨行侍衛班¶
　　領委署侍衛班領侍衛按隊扈從隨行其散秩大¶
　　臣侍衛什長帯領執纛親軍扈從隨行¶
大閲則按隊環衛各共其事其分司職守者有粘竿處¶
　　侍衛三十四人上駟院侍衛二十四人養鷹狗處¶
　　侍衛九人善撲䖏武備院及諳逹侍衛無定員皆¶
　　統于三旗員額順治初以漢廕生簡選待衛尋罷¶
　　康熙二十九年以武進士之嫻騎者擢置侍衛附¶
<pb:KR2m0017_WYG_031-9a>¶
　　於三旗三十七年設宗室侍衛雍正三年于藍領¶
　　侍衛中選其才技為四等侍衛後仍為藍翎侍衛¶
　　五年定制武進士一甲一名授一等侍衛二名三¶
　　名授二等侍衛在二甲者得選三等侍衛三甲者¶
　　選藍翎侍衛七年以宗室侍衛併入三旗舊設三¶
　　旗印務班領十二人班領十二人乾隆三十六年¶
　　改印務班領為一等侍衛班領為二等侍衛凡侍¶
　　衛十人則設之長三旗侍衛什長六十人宗室侍¶
<pb:KR2m0017_WYG_031-9b>¶
　　衛什長九人　親軍校鑲黄旗二十五人正黄旗¶
　　二十六人正白旗二十五人掌率其屬隨侍衛以¶
　　執事所轄藍翎長三旗各八人親軍鑲黄旗二百¶
　　七十七人正黄旗二百九十五人正白旗二百八¶
　　十七人舊設親軍校四十五人後増置乾隆四十¶
　　年増設委署親軍校七十七人(鑲黄旗二十五人/正黄旗正白旗各)¶
　　(二十/六人)　主事一人署主事二人(于筆帖式/内題署)　筆帖¶
　　式三旗各四人貼冩筆帖式三旗各九人掌章奏¶
<pb:KR2m0017_WYG_031-10a>¶
　　案牘繙譯文移¶
　　前鋒統領(㕘領校前鋒侍衛/前鋒    筆帖式)¶
　　前鋒統領左右翼各一人以王公大臣兼領掌本翼¶
　　四旗前鋒之政令(鑲黄正白鑲白正藍四旗為左/翼正黄正紅鑲紅鑲藍四旗為)¶
　　(右/翼)　前鋒㕘領前鋒侍衛左右翼各八人(凡前鋒/營各官)¶
　　(皆滿洲蒙/古兼用)　委署前鋒侍衛左右翼各四人(以前/鋒校)¶
　　(或親軍校選委/給五品冠帯)　前鋒校左右翼各四十八人掌¶
　　督率前鋒警蹕宿衛凡¶
<pb:KR2m0017_WYG_031-10b>¶
行幸止頓於¶
御營一二里外安設卡倫立前鋒旗以為門户列帳守¶
　　衛以前鋒㕘領前鋒侍衛共四人前鋒校前鋒共¶
　　百二十人董其役焉初制天聰八年定巴雅喇營¶
　　前哨兵為噶布什賢超哈順治十七年定噶布什¶
　　賢噶拉依按班漢字稱為前鋒統領每翼各設一¶
　　人以總其事焉又¶
　國初設噶布什賢章京順治十七年定為前鋒㕘領¶
<pb:KR2m0017_WYG_031-11a>¶
　　並置前鋒侍衛前鋒校等員額乾隆十七年増置¶
　　委署前鋒侍衛旗各一人前鋒軍八旗滿洲蒙古¶
　　每佐領各二人分其半以兼習鳥鎗設立什長隊¶
　　長以時訓練而黜陟之　隨印協理事務前鋒㕘¶
　　領侍衛左右翼各一人　随印前鋒校左右翼各¶
　　二人　隨印筆帖式左右翼各二人掌案牘文移¶
　　䕶軍統領(叅領領司鑰長圓副叅領䕶軍校領隨官/印㕘  等官    明園䕶軍營統  等)¶
　　䕶軍統領每旗各一人掌䕶軍之政令　　䕶軍¶
<pb:KR2m0017_WYG_031-11b>¶
　　㕘領每旗滿洲十人䝉古四人　内司鑰長署司¶
　　鑰長每旗各一人(以前鋒㕘領䕶軍㕘領鳥/鎗䕶軍㕘領遴選除授)　副¶
　　䕶軍㕘領每旗滿洲十人䝉古四人　委署䕶軍¶
　　㕘領每旗各七人(以䕶軍校選委/給五品冠帯)　䕶軍校滿洲¶
　　蒙古每佐領各一人掌董率䕶軍守衛¶
　宫殿門户及¶
　紫禁城外環列周廬番上宿直傳籌巡警凡禁門扄¶
　　鑰啟閉以時置籍以騐出入¶
<pb:KR2m0017_WYG_031-12a>¶
車駕行幸則宿衛¶
御營專司網城堆鋪及清道警蹕之禁令　隨印協理¶
　　事務䕶軍㕘領副䕶軍㕘領每旗各一人　隨印¶
　　䕶軍校每旗各二人　隨印筆帖式每旗各二人¶
　　　門筆帖式鑲黄正黄正白三旗各十人掌案牘¶
　　文移¶
　圓明園八旗䕶軍營總統無定員以王公大臣兼任¶
　　掌¶
<pb:KR2m0017_WYG_031-12b>¶
　圓明園翊衛之政令　營總䕶軍㕘領每旗各一人¶
　　　副䕶軍㕘領每旗各二人　䕶軍校每旗各八¶
　　人　副䕶軍校每旗各八人掌守衛¶
御園番直巡警凡¶
車駕出入則率其屬以司清蹕之事　随印協理事務¶
　　營總䕶軍㕘領各二人　隨印䕶軍校四人　隨¶
　　印筆帖式八人掌案牘文移初設巴雅喇營統以¶
　　巴雅喇纛章京順治十七年定漢字稱為䕶軍統¶
<pb:KR2m0017_WYG_031-13a>¶
　　領設員額如今制又初設巴雅喇營甲喇章京順¶
　　治十七年定漢字稱為䕶軍㕘領又設署䕶軍㕘¶
　　領乾隆十七年復設委署䕶軍㕘領員額䕶軍八¶
　　旗滿洲蒙古每佐領各十七人初制以上三旗䕶¶
　　軍㕘領䕶軍校䕶軍等守衛¶
　禁門下五旗各守王公府門遇¶
　行圍出征則八旗一例分撥雍正七年始定八旗䕶¶
　　軍均司禁衛焉又隨印㕘領副㕘領及䕶軍校俱¶
<pb:KR2m0017_WYG_031-13b>¶
　　雍正三年定隨印筆帖式初制每旗各一人康熈¶
　　四十六年省門筆帖式初制未設後増置又¶
　圓明園八旗䕶軍總統雍正二年始置於¶
　禁苑周圍建營房八所選¶
　京中八旗官軍分地駐劄専司宿直以王公大臣統¶
　　轄營務焉至營總副叅領署副叅領俱雍正三¶
　　年置叅領雍正十年増置䕶軍校初置八十人雍¶
　　正十年増置三十二人乾隆十二年又増十六人¶
<pb:KR2m0017_WYG_031-14a>¶
　　副䕶軍校雍正七年置初定七十二人十年増置¶
　　四十人乾隆十二年又増十六人䕶軍三千六百¶
　　七十二人教飬兵四百八十人又隨印營總䕶軍¶
　　叅領䕶軍校筆帖式員額俱乾隆十六年置¶
御營嚮導總統無定員(以前鋒統領䕶軍統/領八旗副都統兼任)　嚮導處¶
　　叅領侍衛各四人　前鋒校䕶軍校各六人(皆于/前鋒)¶
　　(䕶軍營/内選用)嚮導之職凡遇¶
時巡省方以總統一人先期率官校詣¶
<pb:KR2m0017_WYG_031-14b>¶
車駕經行之地周覧山川通橋梁夷險隘計程入告¶
駕行佩櫜鞬前𨗳每日¶
駐蹕後以次日程途及¶
駐蹕之所奏¶
聞交兵部曉諭闔營¶
回鑾亦如之凡¶
御營及頓營看營均由嚮導總統先期指示飭所在有¶
　　司敬謹修治焉(謹按嚮導雖無専設之員非定有/常額者可比然翊衛    警蹕責)¶
<pb:KR2m0017_WYG_031-15a>¶
　　(任綦重今以隨時官内簡任者/皆在前鋒䕶軍營    謹附識)¶
　　歩軍統領(翼尉城協尉/領    門吏)　(副尉縂歩軍校郎城門/門千    員外    主)¶
　　(事擊司務司筆帖式/逰    都    守備)　(巡捕五營副將/千總  把總)　(叅將/)¶
　　提督九門巡捕五營歩軍統領滿洲一人以親信¶
　　大臣兼任之掌京城内外門禁鎻鑰統帥八旗歩¶
　　軍五營將備以徼巡京師詰禁奸宄平易道路肅¶
　　清¶
　輦轂　左右翼歩軍翼尉每翼各一人　八旗歩軍¶
<pb:KR2m0017_WYG_031-15b>¶
　　協尉每旗各三人　歩軍副尉每旗各三人掌董¶
　　率守衛巡警掃除　捕盜歩軍校每旗滿洲三人¶
　　䝉古漢軍各一人掌緝捕盜賊稽察奸宄　歩軍¶
　　校每旗滿洲二十一人蒙古漢軍各八人　委署¶
　　歩軍校每旗滿洲五人䝉古漢軍各二人掌分汛¶
　　警夜清道詰奸　城門領滿洲十八人漢軍七人¶
　　　城門吏滿洲十八人漢軍七人　門千總漢軍¶
　　三十二人掌内城九門外城七門晨昏啟閉之事¶
<pb:KR2m0017_WYG_031-16a>¶
　　以嚴出入稽詐偽　歩軍統領衙門員外郎滿洲¶
　　二人　主事滿洲二人掌勾撿旗營簿書　司務¶
　　滿洲一人掌稽察簿籍兼理俸餉　筆帖式滿洲¶
　　十有二人掌文移繙譯　信礟總管滿洲一人¶
　　司信礟官漢軍旗各一人掌守白塔信礟　巡捕¶
　　中營副將一人逰撃一人都司一人守備四人千¶
　　總十人把總二十人　巡捕南營叅將一人逰擊¶
　　一人都司一人守備五人千總十二人把總二十¶
<pb:KR2m0017_WYG_031-16b>¶
　　四人　巡捕北營㕘將一人逰撃一人都司一人¶
　　守備三人千總八人把總十六人　巡捕左營㕘¶
　　將一人逰擊一人都司一人守備三人千總八人¶
　　把總十六人　巡捕右營㕘將一人逰擊一人都¶
　　司一人守備三人千總八人把總十六人掌分汛¶
　　防守譏察巡邏緝捕姦匪初置九門歩軍巡捕三¶
　　營皆領於兵部職方司以漢人主事一員專司政¶
　　令康熈十三年始改設提督九門歩軍統領一員¶
<pb:KR2m0017_WYG_031-17a>¶
特簡八旗大臣綜理其事三十年以巡捕三營併隸於¶
　　歩軍統領乾隆四十六年以所轄三營地方遼濶¶
　　増為巡捕五營舊設有協理歩軍統理衙門刑名¶
　　事務部臣一人乾隆四十三年省如歩軍統領有¶
　　以都統副都統任者仍用部臣一人協理至翼尉¶
　　本名總尉康熈十三年置協尉本名副尉順治五¶
　　年置副尉本名叅尉雍正四年置乾隆十九年俱¶
　　改今名歩軍校順治中置捕盗歩軍校委署歩軍¶
<pb:KR2m0017_WYG_031-17b>¶
　　校俱康熈三十四年置所屬凡領催二千二十八¶
　　人歩軍一萬八千七百二十六人捕盜歩軍三百¶
　　二十人乾隆四十六年増歩軍二千二十六人員¶
　　外郎初置一人康熈六十一年増一人司務雍正¶
　　十三年増置筆帖式初置四人康熈三十年増四¶
　　人雍正十三年又増四人又城門領初名城門尉¶
　　城門吏初名城門校乾隆十九年俱改今名其員¶
　　額内城每門各二人外城每門各一人門千總初¶
<pb:KR2m0017_WYG_031-18a>¶
　　名指揮千户順治四年改置内外城每二人所屬¶
　　凡門甲三百二十人門軍六百四十人礟手每門¶
　　各二人又順治十年定置信礮五于白塔山及内¶
　　九門各置信礮五設信礮官漢軍左右翼各二人¶
　　以司其事雍正二年改定員額如今制乾隆八年¶
　　定歸于歩軍統領管轄又¶
　紫禁城内西筩子河舊置歩軍校二人歩軍四十人¶
　　以備𦂳急差傳乾隆四十八年増置協尉一員歩¶
<pb:KR2m0017_WYG_031-18b>¶
　　軍六十名移駐造辦處外圍地方焉又初制巡捕¶
　　分南中北三營轄十九汛置官七十員馬歩兵¶
　　五千一百名乾隆四十六年増為中南北左右五¶
　　營分設二十三汛所置各汛名目中營汛五曰¶
　圓明園汛¶
　暢春園汛¶
　静宜園汛樹村汛¶
　樂善園汛南營汛六曰東河沿汛東珠市口汛花兒¶
<pb:KR2m0017_WYG_031-19a>¶
　　市汛西河沿汛西珠市口汛菜市口汛北營汛四¶
　　曰徳勝汛安定汛東直汛朝陽汛左營汛四曰正¶
　　陽汛東便汛廣渠汛左安汛右營汛四曰阜成汛¶
　　西便汛廣寧汛永定汛共置官一百七十一員増¶
　　兵四千九百名合為一萬分馬戰守糧額仍撥兵¶
　　二千依健鋭營制以時操演訓練武備各置有外¶
　　委千總把總以司協防操演之事並募民充畨捕¶
　　人役以伺察旗民牙錯星羅法制益加詳宻焉¶
<pb:KR2m0017_WYG_031-19b>¶
　　火噐健鋭虎鎗各營(火器營總統㕘翼長副營總/  鳥鎗䕶軍  領    㕘領)¶
　　(帖委署䕶軍校總筆帖式長㕘領鋒䕶軍校副筆/  式  健鋭營  統  翼    前  㕘領    叅)¶
　　(領虎委署㕘領/    鎗營總統)　(前鋒校虎副前鋒校長筆帖式/總領    鎗長  副    筆帖)¶
　　(式帖委署/筆  式)¶
　　火器營總統六人(以王公或領侍衛内大臣都/統前鋒統領䕶軍統領兼任)掌¶
　　教演火器之政令　火器營左右翼翼長各一人¶
　　　八旗掌闗防營總每旗各一人(委署翼長/二人在内)　鳥¶
　　鎗䕶軍㕘領每旗各二人兼管礟位每旗各一人¶
<pb:KR2m0017_WYG_031-20a>¶
　　　委署鳥鎗䕶軍㕘領每旗各四人　又五品頂¶
　　帯花翎委署鳥鎗㕘領十人(由鳥鎗䕶/軍校内故)　鳥鎗䕶¶
　　軍校每旗二十八人　筆帖式每旗各二人(於䕶/軍内)¶
　　(選/用)掌訓練火器較試以時每嵗秋後於蘆溝橋演¶
　　放子母礟咸率其屬以從事焉初康熈三十年始¶
　　置火器營設鳥鎗䕶軍每人各給鳥鎗一八旗各¶
　　給子母礟五專司練習火器以王公大臣兼領初¶
　　無定員雍正年間始定置六人乾隆十年以朝陽¶
<pb:KR2m0017_WYG_031-20b>¶
　　門内隆福寺前官房一所為火噐營公署三十八¶
　　年移住一半於廣仁宫後之御河旁列為一營以¶
　　去城市逺俾得專心訓練焉其所移住御河旁一¶
　　營兼在昆明湖教習水戰營總乾隆二十九年置¶
　　鳥鎗䕶軍㕘領初設十六人均以旗員兼任雍正¶
　　三年省察哈爾八旗䕶領改入火器營定為專設¶
　　之缺乾隆二十九年省八人又初制有鳥鎗驍騎¶
　　㕘領二十四人鳥鎗驍騎校一百十二人乾隆三¶
<pb:KR2m0017_WYG_031-21a>¶
　　十五年省驍騎㕘領以驍騎校額併入䕶軍校内即¶
　　以副䕶軍㕘領兼管礟位委署䕶軍㕘領如今額¶
　　又有鳥鎗藍翎長每旗二十八人八旗滿洲䝉古¶
　　漢軍每佐領下鳥鎗䕶軍六人礟驍騎一人¶
　　健鋭營總統無定員(以公侯大/臣兼任)掌健鋭營之政令¶
　　督率所屬以時訓練　健銳營左右翼翼長各一¶
　　人　八旗前鋒㕘領每旗各一人　副前鋒㕘領¶
　　每旗各一人　委署前鋒㕘領每旗各二人(即於/前鋒)¶
<pb:KR2m0017_WYG_031-21b>¶
　　(校内/選委)　前鋒校共五十人　副前鋒校共四十人¶
　　(即於前鋒/内選用)　筆帖式四人(即於前鋒内選/用仍食原餉)　前鋒¶
　　軍演習水師教習漢人侍衛十人把總十人掌帥¶
　　領營卒習雲梯馬歩射鳥鎗馳馬躍馬舞鞭舞刀¶
　　之技毎遇¶
巡幸則分其軍十之二以共随扈之事又於昆明湖置¶
　　趕繒船八艘以教水戰駕船駛風咸精於其藝焉¶
　　乾隆十四年於八旗前鋒䕶軍内簡雲梯精卒千¶
<pb:KR2m0017_WYG_031-22a>¶
　　人從征金川功成凱旋¶
命以其衆特立為健銳雲梯營於香山實勝寺傍建屋¶
　　以居之其官屬皆設為定額而以公侯大臣兼理¶
　　營務有缺則請¶
㫖特簡焉至翼領等官俱乾隆十四年置委署前鋒叅¶
　　領副前鋒校水師教習侍衛俱乾隆十八年増置¶
　　水師把總由天津及福建水師營選送天津四人¶
　　福建八人又藍翎長共五十人前鋒千人委署前¶
<pb:KR2m0017_WYG_031-22b>¶
　　鋒千人飬育兵百人水手七十二人¶
　　三旗虎鎗營總統一人(以公侯領侍衛/内大臣兼任)　三旗總¶
　　領各二人(以内大臣都統前鋒統領䕶/軍統領副都統侍衛簡用)　虎鎗長¶
　　每旗各七人　虎鎗副長每旗各七人(均於虎鎗/人内選用)¶
　　　筆帖式三人　委署筆帖式三人掌以虎鎗翊¶
　　從凡遇¶
車駕蒐狩虎鎗總統總領日以十人佩虎鎗於前導侍¶
　　衛前行安營後偵虎豹出入備伏弩箭犁刀¶
<pb:KR2m0017_WYG_031-23a>¶
行田遇大獸則列鎗從之奉¶
㫖殪虎或追蹤或尋山得則具奏以獻將首先刺虎一¶
　　二人名奏¶
聞初康熙二十三年黒龍江將軍進精騎射善殺虎新¶
　　滿洲四十人至京分𨽻上三旗始制虎鎗營設官¶
　　以領之三旗虎鎗人共六百人於侍衛㕘領親軍¶
　　校親軍前鋒校前鋒䕶軍校䕶軍驍騎校驍騎領¶
　　催及閒散人内選用初制設三百六十人雍正元¶
<pb:KR2m0017_WYG_031-23b>¶
　　年増置每旗各八十人内虎鎗人四百八十人學¶
　　習虎鎗人一百二十人虎鎗總統總領馬褂以黄¶
　　色鎗長以紅色虎鎗人以白色衿均鑲以青乾隆¶
　　三年始鑄給闗防焉¶
　　(臣/)等謹按荀子稱齊之技撃不可以遇魏之武卒¶
　　魏之武卒不可以值秦之鋭士自古有國家者于¶
　　兵制常額之外必有選鋒之軍訓練之衆教飬於¶
　　平時而收其效于一旦以資指臂而壯聲靈所闗¶
<pb:KR2m0017_WYG_031-24a>¶
　　甚鉅我¶
　朝法制周宻軍威整肅康熈中特置火器營以練習¶
　　鎗礟虎鎗營以格殪猛獸政一令專技精藝熟為¶
　　前代所未有我¶
皇上聖武維揚萬方震叠自嵗己巳始以雲梯勝兵剏¶
　　置健鋭營於香山勁旅如雲無不一當千百復以¶
　　嵗時¶
親臨簡閲號令嚴明節制有方屹為干城腹心之選嗣¶
<pb:KR2m0017_WYG_031-24b>¶
　　是¶
王師撻伐所至蕩平搗穴擒渠是軍實宣勞著績仰見¶
睿謨廣運條畫精詳儲材豫而收效逺洵為超軼前代¶
　　云¶
　¶
　¶
　¶
皇朝通典卷三十一¶
