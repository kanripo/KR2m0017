# -*- mode: mandoku-view; -*-
#+TITLE: 皇朝通典
#+DATE: 2015-08-24 22:50:53.764353
#+PROPERTY: ID KR2m0017
#+PROPERTY: BASEEDITION WYG    
#+PROPERTY: JUAN 卷四十二
<pb:KR2m0017_WYG_042-1a>¶
　欽定四庫全書¶
　皇朝通典卷四十二¶
　　禮(吉二/)¶
雩祀¶
　　　(臣/)等謹按古者龍見而雩以為百糓祈膏雨是孟¶
　　　夏之雩乃毎嵗常行之典至遇旱而禱則為大雩¶
　　　我¶
　　朝¶
<pb:KR2m0017_WYG_042-1b>¶
列聖相承旰食宵衣勤求民瘼凡遇水旱¶
躬詣¶
圜丘祈禱即古大雩之義乾隆七年¶
　上命禮臣集議定制毎嵗孟夏行¶
常雩禮儀與冬至大祀同旱至季夏祈禱既遍乃奉¶
　特㫖敬舉¶
大雩所以為民請命者益致精䖍敬稽典制詳載于篇又¶
　　　凡祈雨之事義與雩同謹從類紀云¶
<pb:KR2m0017_WYG_042-2a>¶
　　　順治十四年四月¶
世祖章皇帝以旱禱於¶
圜丘先期率羣臣致齋三日官民衣淺淡色服禁屠宰不¶
　　　理刑名至日¶
皇帝素服詣¶
圜丘不設鹵簿不除道不奏樂不設¶
配位不奠玉不飲福受胙餘行禮如常儀遣官致祭¶
方澤¶
<pb:KR2m0017_WYG_042-2b>¶
　社稷壇¶
　神祇壇應時大雨越三日遣官行告謝禮十七年六月¶
諭禮部今夏亢𤾉日久農事堪憂朕念致災有由痛自刻¶
　責榖為民天非雨不遂竭誠祈禱積有日時乃精誠未¶
　達雨澤尚稽晝夜焦心不遑啟處兹卜於月之十三日¶
　預行齋戒黎明步至¶
南郊於夜子刻祭告¶
圜丘懇祈甘霖速降以拯災黎若仍不雨則再行躬禱務¶
<pb:KR2m0017_WYG_042-3a>¶
　回¶
天意又¶
諭祭告為民請命應先詣¶
郊壇潔誠齋戒十三日步至¶
南郊即於彼處齋戒三日以十五日之夜祭告至日¶
皇帝率諸王文武羣臣素服步至¶
南郊齋宿是日早四際無雲頃之隂雲宻布甘霖大沛越¶
　　　三日行祭告禮於¶
<pb:KR2m0017_WYG_042-3b>¶
圜丘祭畢雨復降越四日遣官行告謝禮¶
　　　康熙十年四月旱¶
聖祖仁皇帝禱雨於¶
圜丘前期致齋三日素服詣¶
壇致祭旋以甘霖霑足遣官報謝如儀十七年六月¶
諭禮部朕惟天人感召理有固然人事失於下則天變應¶
　於上捷如影響豈曰㒺稽今天氣亢𤾉禾苖枯槁朕夙¶
　夜靡寧力圖修省躬親齋戒䖍禱甘霖爾部擇期具儀¶
<pb:KR2m0017_WYG_042-4a>¶
　來奏前期致齋至日¶
聖祖仁皇帝自西天門步行至¶
壇行禮時甘霖大沛仍步出西天門乗馬回宫自後十八¶
　　　年四月十九年四月皆以祈雨¶
親詣¶
圜丘行禮得雨告謝並同二十六年五月¶
諭九卿等曰京師為天下根本之地乃幾月不雨朕甚憂¶
　之欲躬行祈禱大小臣工宜盡誠齋戒毋循故事至期¶
<pb:KR2m0017_WYG_042-4b>¶
　　　素服乗馬自西天門步行至¶
壇行禮¶
御製祭文曰臣以眇躬仰承¶
天眷撫育羣黎兢兢業業惟恐隕越邇者自春徂夏雨澤¶
　愆期京輔亢𤾉深懐疚懼良由𦕈躬不徳政未咸宜大¶
　小臣工㒺盡厥心惟君臣之咎於億兆何辜前者循省¶
　已過詔告四方而靈雨尚未霑足浹旬仰望彌切焦勞¶
　兹特潔蠲吉日率勵羣工實圖洗心齋祓將事呼籲¶
<pb:KR2m0017_WYG_042-5a>¶
上帝切望¶
慈庥伏兾¶
俯鑒誠懇大沛甘霖俾兆民之咸蘓惟邦家之有慶引領¶
郊壇尚祈¶
昭格謹告祭畢¶
回鑾甘霖立降越日遣官告謝如儀五十五年五月¶
駐蹕熱河以天旱減膳齋戒¶
諭京師䖍誠祈雨越七日雨始復常膳¶
<pb:KR2m0017_WYG_042-5b>¶
　　　(臣/)等謹按¶
聖祖仁皇帝六十年中祈禱雨澤精誠感格史不勝書伏¶
　　　考康熙五十六年冬¶
諭諸皇子及大臣等曰京師初夏毎少雨澤朕臨御五十¶
　六年約有五十年祈雨毎至秋成悉皆豐稔昔年曽因¶
　暵旱朕於宫中設壇祈禱長跪三晝夜日惟淡食不御¶
　鹽醬至第四日步詣¶
天壇䖍禱油然忽作大雨如注步行回宫水滿兩鞾衣盡¶
<pb:KR2m0017_WYG_042-6a>¶
　霑濕後各省人至始知是日雨徧天下又¶
諭人言每月十八二十二十二二十四等日往往有雨宜¶
　及此數日祈禱朕以為既知有雨而後禱此心便已不¶
　誠矣恭誦¶
聖言仰見祈禱之誠有堯湯所弗逮者敬稽史冊所載謹¶
　　　識於此¶
　　　雍正元年五月旱¶
世宗憲皇帝減膳䖍禱甘霖立沛二年二月¶
<pb:KR2m0017_WYG_042-6b>¶
親詣¶
　　黒龍潭祈雨越數日¶
親祭¶
　歴代帝王廟甘雨大&KR0584;羣臣衣盡霑濕各加¶
恩賜¶
御製喜雨詩羣臣恭和九年六月旱¶
命設壇祈禱即日大雨¶
　　　(臣/)等謹按¶
<pb:KR2m0017_WYG_042-7a>¶
世宗憲皇帝十三年中偶值亢旱無不齋居䖍禱立沛甘¶
　　　霖感格之誠昭垂史冊謹載數事以見¶
聖心之敬¶
天愛民始終如一日云¶
　　　乾隆八年四月始行常雩禮於¶
圜丘先是御史徐以升奏言按春秋傳曰龍見而雩盖古¶
　　　者有雩祭之典所以為百穀祈膏雨也祭法曰雩¶
　　　宗祭水旱也月令仲夏之月命有司祈祀山川百¶
<pb:KR2m0017_WYG_042-7b>¶
　　　源大雩帝用盛樂命百縣雩祭百辟卿士有益於¶
　　　民者以祈榖實是為常雩乃若偶逢亢旱則又有¶
　　　雩周禮稲人旱暵共其雩歛春秋書雩二十有一¶
　　　故有一月而再雩者旱甚也是又因旱而雩義雖¶
　　　不同要之雩祭之典自古有之考雩字為吁嗟求¶
　　　雨之義其制則為壇於南郊之旁故魯南門為雩¶
　　　門是雩壇實有其地矣自西漢之世雩禮始廢旱¶
　　　則禱祀天地宗廟晉永和時議制雩壇於國南郊¶
<pb:KR2m0017_WYG_042-8a>¶
　　　梁武帝始移於東郊又改燎柴而從坎瘞唐太宗¶
　　　又雩祀於南郊宋制孟夏雩祀昊天上帝前明雩¶
　　　壇在泰元門外是歴代皆雩也我¶
　　朝禮制具備㑹典載有¶
　躬禱之儀獨於雩祭尚未設有壇壝似屬缺典雖¶
郊祀亦有¶
　雲雨風雷之神與¶
　嶽鎮海瀆之位而禮必有所専設乃於祈禱之典似更¶
<pb:KR2m0017_WYG_042-8b>¶
　　　覺誠敬周詳伏乞¶
　敇下禮臣博求典故詳考制度於京城之内擇地建立¶
　　　雩壇倣古龍見而雩之禮毎年及期擇日致祭偶¶
　　　遇亢旱愆陽雨澤稀少即於此望告¶
　嶽鎮海瀆及諸山川能出雲雨者以祈求雨澤毋庸於¶
　　　各宫觀處祈禱再者祈雨祈晴事同一體倘有雨¶
　　　水過多祈求開霽之處請照祭法雩宗祭水旱之¶
　　　例亦於雩壇致禱庶誠敬克伸於典禮似為允協¶
<pb:KR2m0017_WYG_042-9a>¶
　　　至於直省州縣亦應並設雩壇俾展祈求之典疏¶
　　　上¶
　詔禮臣詳議尋議奏孟夏龍見擇日行常雩禮祀¶
昊天上帝於¶
圜丘以¶
列聖配享¶
　四從壇從祀於下前期禮部奏請¶
　皇上親詣行禮或遣親王恭代孟夏後旱則祈¶
<pb:KR2m0017_WYG_042-9b>¶
　天神¶
　地祇¶
　　太嵗壇次祈於¶
　社稷壇次祈於¶
太廟皆七日一祈不雨或小雨不足還從各壇祈禱如初¶
　　　旱甚乃大雩祀¶
昊天上帝於¶
圜丘先經祈禱¶
<pb:KR2m0017_WYG_042-10a>¶
太廟既已䖍告¶
列祖此次不設¶
配位仍設¶
　四從壇於下雨足則報祀或已齋未祈而雨及所曽經¶
　　　祈禱者皆報祀如常儀其以前望祭四海之禮可¶
　　　以停止再考古大雩用舞童二佾衣元衣各執羽¶
　　　籥歌雲漢之詩今䝉¶
　皇上倣雲漢詩體御製歌詩八章¶
<pb:KR2m0017_WYG_042-10b>¶
　聖念懇誠¶
　宸章剴切從古未有應令舞童習歌交内務府製辦教¶
　　　演若久雨祈晴之處歴考前代皆無禜祭雩壇之¶
　　　禮請倣春秋左傳鼓用牲於社及文獻通考禜祭¶
　　　國門之禮但伐鼓禜祭於京師國門視水来涌集¶
　　　最多之門而祭仍雨不止則伐鼓用牲祭於社毋¶
　　　庸於各壇祈禱至直省州縣所有耕耤田中皆設¶
　　　有壇祀應令於孟夏擇日行常雩禮或有亢旱亦¶
<pb:KR2m0017_WYG_042-11a>¶
　　　每七日先祭界内山川次祭社稷致齋䖍禱雨澤¶
　　　但不得用大雩之禮其或淫潦為災則伐鼓用牲¶
　　　禜祭城門以祈晴霽不必另設雩壇至京師雨𤾉¶
　　　愆期¶
　皇上於大内祈禱其専承祈禱之官¶
　天神¶
　地祇¶
　社稷¶
<pb:KR2m0017_WYG_042-11b>¶
　　太嵗各壇遣王大臣一人¶
太廟¶
上帝遣親王一人應陪祀各官皆一體齋戒詣壇行禮如¶
　　　遇¶
　皇上親詣¶
圜丘王以下俱陪祀疏上皆從之是嵗初舉雩祭¶
　皇上已降㫖親詣行禮太醫院臣奏¶
　聖體微患初愈不宜勞動左右大臣言¶
<pb:KR2m0017_WYG_042-12a>¶
　皇上誠敬之心至肫至切足以昭格¶
穹蒼雩祭為常行之典不必今嵗一定¶
　親行乃遣恒親王𢎞晊恭代行禮九年四月¶
　皇上親詣¶
圜丘行常雩禮先五日奉¶
　諭雩祭之典所以為百榖祈膏雨也從前定議禮儀悉¶
　　照恭祀¶
圜丘之制行朕思目下畿輔雨澤愆期此次舉行雩祭正¶
<pb:KR2m0017_WYG_042-12b>¶
　　望恩迫切之時非每夏常雩可比其先期前詣齋宫¶
　　及祭畢回鑾朕俱御常服不乗輦不設鹵簿不作樂¶
　　　以示䖍誠祈禱為民請命之意二十四年四月常雩¶
　皇上親詣行禮以天時亢旱步行致禱先三日奉¶
　諭㫖日者恭逢雩祀農民望澤正殷朕宵旰靡寧仰祈¶
靈貺宜從抑損以懋寅承前期詣¶
壇齋宿所司應設法駕鹵簿一概停止視¶
壇位拈香時服常服至翼朝由齋宫步行恭詣幄次行禮¶
<pb:KR2m0017_WYG_042-13a>¶
　　　五月¶
　皇上步禱¶
　社稷壇¶
　御製祝文薦玉行禮(詳見稷/  社)六月大雩於¶
圜丘前五日奉¶
　諭㫖朕躬祭¶
方澤值祈雨之時竭誠籲懇未獲甘霖夏至已踰迫不可¶
　　待後日即進宫徹膳䖍齋思過待¶
<pb:KR2m0017_WYG_042-13b>¶
命十一日敬舉大雩之禮以祈¶
天佑¶
　御製祝文曰臣奉¶
命嗣服今二十四年無嵗不憂旱今嵗甚焉曩雖失麥可¶
　　望大田兹尚未種赤地里千嗚呼其恵雨乎常雩步¶
　　禱未䝉¶
靈佑¶
　方社¶
<pb:KR2m0017_WYG_042-14a>¶
方澤均漠弗佑為期益迫嗟萬民誰救敢辭再凟之罪用¶
　　舉大雩以申前奏嗚呼其恵雨乎¶
上天仁愛生物為心下民有罪定宥林林百辟卿士供職¶
　　惟欽此罪不在官不在民實臣罪日深然¶
上天豈以臣一身之故而令萬民受災害之侵嗚呼其恵¶
　　雨乎謹以臣身代民請¶
命昭昭在上言敢虚佞計窮力竭辭戅誠罄油雲沛雨¶
居歆賜應嗚呼其恵雨乎謹告先一日¶
<pb:KR2m0017_WYG_042-14b>¶
　皇上乗馬詣¶
　　齋宫齋宿正祭日戴雨纓冠素服步詣¶
圜丘壇行禮越日大雨霑足乃令直𨽻總督飭所屬有司¶
　　　勸種晩禾酌借牛具耔種以待秋成二十八年四¶
　　　月微旱值常雩行禮¶
　皇上躬致祈禱禮成得雨復以雨未霑足¶
　親詣玉泉及¶
　　黒龍潭祈雨並遣官䖍禱¶
<pb:KR2m0017_WYG_042-15a>¶
天神¶
地祇各壇尋得渥雨報祀如禮三十二年四月常雩後¶
　　十日¶
親詣¶
　黑龍潭祈雨並遣官䖍禱¶
天神¶
地祇各壇尋得大雨報祀如禮三十五年四月微旱常¶
　　雩後旬日餘¶
<pb:KR2m0017_WYG_042-15b>¶
親詣¶
　黒龍潭祈雨並遣官致禱¶
天神¶
地衹各壇得雨報祀如禮四十三年四月常雩行禮¶
皇上以雨澤稀少¶
躬致祈禱越十日復¶
親詣¶
　黒龍潭祈雨並遣官致祭¶
<pb:KR2m0017_WYG_042-16a>¶
　天神¶
　地祇各壇請雨逾七日再禱如初又遣官往石匣龍潭¶
　　　䖍祈尋得渥雨均報謝如禮凡¶
雩祀儀節具¶
　大清通禮¶
　　　(臣/)等謹按乾隆八年¶
　皇上肇舉雩祀以来孟夏常雩嵗皆¶
　親詣惟¶
<pb:KR2m0017_WYG_042-16b>¶
　巡幸之年遣官恭代二十四年六月旱甚¶
　特行大雩之禮並¶
　御製禱雨告風文仁愛相通感孚即應至每嵗常雩間¶
　　　值望雨之時¶
　詣齋宫日不乗輦不設鹵簿次日步行赴¶
壇¶
　躬致誠祈甘膏即沛或以偶未優霑復¶
　親禱龍潭以期渥&KR0584;並¶
<pb:KR2m0017_WYG_042-17a>¶
　敇禮臣按例䖍申祈請精誠感格無不立應¶
　　記注所書有不能盡述者兹恭纂數次于篇以見¶
　敬勤之至五十年來常如一日又自畿輔以至各省雨¶
　　　澤或稍愆期即馳¶
　詢地方大吏並再三¶
　申諭毋許諱飾一經奏報優霑即¶
　御製詩篇以誌喜慰恭誦之下仰見¶
　聖心肫切所由感召¶
<pb:KR2m0017_WYG_042-17b>¶
天和綏豐屢慶億萬斯年常膺¶
昊貺焉¶
　　　(臣/)等又按杜典有大享明堂一條考明堂之制始¶
　　　於成周歴代有之而制度迄莫能定漢儒所述如¶
　　　大戴禮白虎通蔡邕之説各不相符朱子謂郊者¶
　　　古禮明堂者周制葢周公以義起之其不必强行¶
　　　於後代可知矣我¶
　　朝¶
<pb:KR2m0017_WYG_042-18a>¶
南郊大祀¶
列聖配¶
天極尊崇之鉅典明堂之制不復建立洵為超軼前古此¶
　　　條謹從刪去¶
　朝日　　夕月¶
　　　順治八年六月定春分秋分朝¶
　日夕¶
　月之禮先是初定祀典以日月從祀¶
<pb:KR2m0017_WYG_042-18b>¶
天壇罷春秋二分祀事至是年禮臣請照舊典以春分秋¶
　　　分日致祭於從祀¶
天壇外仍立¶
　朝日壇於朝陽門外東郊立¶
　夕月壇於阜城門外西郊從之又定¶
　朝日壇以春分日夘時致祭值甲丙戊庚壬年¶
　皇帝親詣行禮餘年遣官¶
　夕月壇以¶
<pb:KR2m0017_WYG_042-19a>¶
北斗七星¶
木火土金水五星¶
二十八宿¶
周天星辰共為從壇配享于秋分日酉時致祭值丑辰¶
　　未戌年¶
皇帝親詣行禮餘年遣官¶
　　雍正四年奏定¶
朝日壇向係露祭請照¶
<pb:KR2m0017_WYG_042-19b>¶
社稷壇之例於¶
壇下别設神龕以備風雨並香鑪上増設鑪盖¶
　　乾隆三年七月¶
諭今年¶
夕月壇舊例係遣官之年但朕即吉之後初次舉行朕¶
　親詣行禮以展誠敬四年禮部奏¶
夕月壇舊於酉時前六刻申時三刻請¶
駕至¶
<pb:KR2m0017_WYG_042-20a>¶
壇尚隔酉時二刻此次¶
親詣¶
月壇行禮謹擬於酉時前四刻申時五刻請¶
駕至¶
壇適合致祭之時從之十一年二月春分¶
皇上親祭¶
朝日壇以次日日食不乗輦不設鹵簿不奏樂凡¶
朝日¶
<pb:KR2m0017_WYG_042-20b>¶
夕月儀具¶
大清通禮¶
天神　　地祇¶
　　(臣/)等謹按杜典朝日夕月後别立禋六宗一條其¶
　　禮迄於後魏而止自唐以後罕有述者伏考我¶
　朝祀典有¶
神祇壇以禱水旱有¶
　太嵗壇以祭時並與六宗義合又雲雨風雷之祀¶
<pb:KR2m0017_WYG_042-21a>¶
世宗憲皇帝聖諭取義六宗尤炳然不易者兹謹分為¶
　天神¶
　地祇等門詳載於後¶
　　　順治元年立¶
　天神壇於¶
　先農壇之南以祀¶
　雲師¶
　雨師¶
<pb:KR2m0017_WYG_042-21b>¶
　風伯¶
　雷師立¶
　地祇壇於¶
　天神壇之西以祀¶
　五嶽¶
　五鎮¶
　啟運山¶
　積慶山¶
<pb:KR2m0017_WYG_042-22a>¶
天柱山¶
隆業山¶
四海¶
四瀆¶
　京畿名山大川¶
　天下名山大川嵗遇水旱則遣官祗告祈禱有應則¶
　　報祀十四年以祈雨遣官致祭¶
天神¶
<pb:KR2m0017_WYG_042-22b>¶
地祇得雨報謝如儀十六年停祭¶
積慶山¶
　　康熙二年封鳳臺山為¶
昌瑞山設位¶
地祇壇二十九年以祈雨遣官致祭¶
天神¶
地祇得雨報謝如儀¶
　　雍正十年以祈雨遣官致祭¶
<pb:KR2m0017_WYG_042-23a>¶
天神¶
地祇得雨報謝如儀¶
　　乾隆元年封泰寧山為¶
永寧山設位¶
地祇壇二年六月¶
諭天時亢旱已逾兼旬見在䖍誠祈禱尚未得霈甘霖¶
　朕心深為憂惕¶
天神¶
<pb:KR2m0017_WYG_042-23b>¶
地祇壇應竭誠致祭著禮部太常寺即察明典禮具奏¶
　舉行禮部等遵¶
㫖議上遣官致祭¶
天神¶
地祇得雨報謝如儀七年五月旱¶
命於¶
神祇壇祈雨増用樂章(詳見/樂典)十七年禮臣奏言¶
神祇壇本無専祀惟祈雨則祗告於壇而不奏樂自乾¶
<pb:KR2m0017_WYG_042-24a>¶
　　隆七年始増設樂章揆之一應因事祗告之禮均¶
　　不作樂殊未畫一至甘雨霑足報祭之時僅用酒¶
　　果脯醢與祈告相同又與報祭之禮未稱請嗣後¶
　　各壇告祭停止作樂至報祭時均應加籩豆牲牢¶
　　即將¶
神祇壇樂章用於報祭¶
詔令更議之尋奏言凡祈雨之祭時當待澤孔殷蠲誠¶
　　致禱與因事祗告之禮原有不同儀文自宜周備¶
<pb:KR2m0017_WYG_042-24b>¶
　　今奉¶
諭㫖祭祀用樂以導和氣而格神祇乃事神之禮與齋¶
　戒徹懸其義各異且樂足以宣通隂陽之氣祈雨致¶
　祭仍當用樂為是應遵¶
㫖仍用樂章奏上從之二十八年四月京師微旱遣官¶
　　致祭¶
天神¶
地祇尋得雨報祭如禮三十二年四月三十五年五月¶
<pb:KR2m0017_WYG_042-25a>¶
　　　四十三年四月均以微旱遣官致祭得雨報祀如¶
　　　儀凡祈祀報祭儀節具¶
　大清通禮¶
　　太嵗¶
　　　順治元年定毎嵗致祭¶
　　太嵗壇之禮¶
　　太嵗殿在¶
　先農壇東北正殿祀¶
<pb:KR2m0017_WYG_042-25b>¶
　　太嵗之神兩廡祀¶
　　十二月將之神每年正月初旬&KR1258;吉及十二月嵗除¶
　　　前一日遣官致祭初春為迎嵗暮為祖祖迎之禮¶
　　　嵗有常舉遇水旱則遣官祭告祈禱報祀如儀¶
　　　康熙二十九年以旱祈雨遣官致祭¶
　　太嵗之神尋得雨行報謝禮三十五年二月¶
聖祖仁皇帝親征噶爾丹遣官致祭¶
　　太嵗之神¶
<pb:KR2m0017_WYG_042-26a>¶
　　雍正十年以旱祈雨遣官致祭¶
　太嵗之神尋得雨報祭如儀¶
　　乾隆元年十二月祭¶
　太嵗壇遣親王行禮舊例遣太常寺堂官主祭是年¶
　　太常寺照例題請奉¶
㫖遣親王行禮次年孟春亦如之二年六月以旱祈雨¶
　　遣官致祭¶
　太嵗之神尋得雨報祭如儀十六年禮部奏各壇祀¶
<pb:KR2m0017_WYG_042-26b>¶
　　神均有上香之儀¶
　太嵗月將同屬天神則升馨求陽不應與他祭異况¶
　　偶逢祈雨致祭儀注見載上香其春冬二祭應行¶
　　上香禮兩廡分獻並同從之十八年禮部奏¶
　太嵗暨¶
　十二月將神牌請於殿廡内供奉設神座於神龕前¶
　　祭時請神牌奉安神座祭畢復龕恭遇¶
皇上祀¶
<pb:KR2m0017_WYG_042-27a>¶
先農禮成至¶
　太嵗殿上香時神牌安奉殿内不請出龕奉¶
㫖太嵗月將神牌照所奏安奉又是嵗禮部奏¶
　太嵗殿現在樂章乃新正嵗除通用與祈禱雨澤之¶
　　義全不相渉應交樂部别撰照¶
神祇壇皆用豐字以昭畫一從之(詳見/樂典)二十年定¶
　太嵗壇改遣親王郡王行禮二十一年太常寺奏承¶
　　祭之官既改遣親王郡王而兩廡分獻仍如舊例¶
<pb:KR2m0017_WYG_042-27b>¶
　　派㕔員行禮於體制未協請嗣後用太常寺堂官¶
　　分獻臨時奏派從之二十八年四月三十二年四¶
　　月三十五年四月四十三年四月均以微旱遣官¶
　　致祭¶
　太嵗壇尋得雨報祀如禮儀具¶
大清通禮¶
風師　　雨師等祠¶
　　(臣/)等謹按杜典六宗之外又有風師雨師及諸星¶
<pb:KR2m0017_WYG_042-28a>¶
　　　等祠我¶
　　朝定禮以¶
　雲雨風雷為¶
南郊從位又専立¶
　天神壇以祀¶
　雲雨風雷之神¶
　北斗五星二十八宿周天星辰之神並從祀於¶
　夕月壇已於各門詳載兹不重述惟¶
<pb:KR2m0017_WYG_042-28b>¶
　風神¶
　雲神¶
　雷神均特建廟宇於¶
　　京師又時應宫崇祀¶
　龍神恭繹¶
世宗憲皇帝聖諭亦即以為¶
　雨神謹彚著於篇並附直省特祀之典即以風師雨師¶
　　　等祠一條移併於此¶
<pb:KR2m0017_WYG_042-29a>¶
　　　雍正元年奉¶
世宗憲皇帝諭㫖以西苑紫光閣北前後殿改建為時應¶
　　　宫前殿奉¶
　四海¶
　四瀆龍神後殿中奉¶
　　順天佑畿龍神兩旁左右奉十有七省¶
　　龍神毎嵗以六月十三日致祭遣内務府官行禮五¶
　　　年遷直省¶
<pb:KR2m0017_WYG_042-29b>¶
　　龍神位奉於各省増修後殿以奉¶
　　八方龍神六年二月奉¶
諭㫖朕惟風雨時若百物繁昌皆由誠敬感格¶
天心用能福祐下民時和嵗稔而司天號令長養阜成風¶
　神之貺厥功尤懋頻年以来朕䖍祀龍神有祈必應歴¶
　有明驗因思風神巽順和煦茂時育物亦宜特隆祀典¶
　以答洪庥考之周禮大宗伯以槱燎祀風神虞書禋于¶
　六宗劉歆鄭康成之説咸謂六宗之内風神其一也歴¶
<pb:KR2m0017_WYG_042-30a>¶
　代各建壇兆至宋祥符間曽立風伯廟近代及本朝俱¶
　列¶
南郊四配之中典禮具備今欲於都城和㑹之地特建廟¶
　宇因時禱祀以展朕為民祈福之誠應如何攷據禮儀¶
　相度營建之處禮工二部㑹同内務府詳議具奏部臣¶
　　　等奏言伏查周禮以槱燎祀風師註鄭康成以風¶
　　　師為箕星即虞書六宗之一孔安國蔡沈洪範傳¶
　　　皆云箕星好風而馬端臨郊社考亦謂周制以立¶
<pb:KR2m0017_WYG_042-30b>¶
　　　春後丑日祭風師於國城東北葢東北為箕星位¶
　　　次丑亦應箕之位也漢劉歆等議立風伯廟於東¶
　　　郊而東漢縣邑常以丙戌日祀風伯於戌地唐開¶
　　　元禮則遵周制就箕星之位為壇祭之宋仍唐制¶
　　　祥符間建風伯廟迨元及明亦各有祀典臣等㑹¶
　　　同詳議於都城内東北擇得¶
　　景山東邊當東北箕星之位建廟甚宜其廟宇規制¶
　　　倣時應宫酌量營建毎年於立春後丑日致祭由¶
<pb:KR2m0017_WYG_042-31a>¶
　　　内務府敬謹備辦奏上允之乃封¶
　風神為應時顯佑風伯之神廟曰宣仁廟前殿奉¶
　風伯之神後殿奉¶
　八風之神又河臣齊蘇勒疏言淮安府清河縣清口地¶
　　　方乃洪澤湖水出口敵黄之所從前建有¶
　風神廟官民行旅皆致祭禱至於洪澤一湖諸水總滙¶
　　　全頼高堰大堤以為保障惟此堤工最忌西風鼓¶
　　　浪自昔傳有日費斗金之説比年毎逢大汛從無¶
<pb:KR2m0017_WYG_042-31b>¶
　　　西風湖工平穏轉險為安皆由我¶
皇上念切民生懐柔百神感召¶
天和之所致也伏查水道河神凡有捍災禦患者俱䝉¶
敇賜爵號以彰神庥惟兹¶
　風神福國佑民潜維黙䕶¶
　神功既懋褒錫宜隆伏乞一體¶
敇封以崇祀典禮部覆議從之乃封為清和宣恵風伯之¶
　　　神七年二月奉¶
<pb:KR2m0017_WYG_042-32a>¶
諭㫖朕惟雲雨風雷之神代天司令俾百昌萬寶普含膏¶
　澤以錫福於烝民厥功並懋朕恭承¶
天眷恪修祀典為四海蒼黎仰祈嘉祐已經特建廟宇崇¶
　祀龍神風伯而雲師雷師尚闕専祀嘗攷虞書禋于六¶
　宗之文漢人以乾坤六子釋六宗震雷巽風均列禋祀¶
　而易曰雷以動之風以散之則風雷之發生萬物功實¶
　相等禮記曰天降時雨山川出雲周禮亦以五雲辨年¶
　嵗是雲與雷皆運行造化同昭¶
<pb:KR2m0017_WYG_042-32b>¶
天貺者也前代及本朝¶
南郊大祀雲雨風雷俱列從壇之次式隆配享典禮亦既¶
　備矣邇年以来雲物兆祥雷行應候茂育庶彚宣暢陽¶
　和庇國佑民之徳靈應顯然今欲特建廟宇䖍奉雲師¶
　雷師之神因時禱祀敬迓洪庥以展朕為民祈福之意¶
　禮工二部詳議具奏部臣奏言伏查尚書洪範五行傳¶
　　　曰雷首長萬物為出入又論衡曰雷出地則長飬¶
　　　華實發揚隠伏宣盛陽之徳易乾卦曰雲行雨施¶
<pb:KR2m0017_WYG_042-33a>¶
　　品物流形左傳凡分至必書雲物以辨年嵗是雲¶
　　師雷師錫福蒼生厥功甚著唐天寶五載増雷師¶
　　于雨師之次毎嵗於立夏後申日致祭宋元因之¶
　　明集禮増雲師於風師之次郡縣立雷雨壇於稷¶
　　壇西風雲壇於社壇東明㑹典載秋分後三日合¶
　　祭雲雨風雷壇今¶
雷師廟宇應建於西方立夏後申日致祭¶
雲師廟宇應建於東方秋分後三日致祭從之尋擇地¶
<pb:KR2m0017_WYG_042-33b>¶
　　營建其規制祭儀俱倣宣仁廟乃封¶
雲師為順時普䕃雲師之神廟曰凝和廟¶
雷師為資生發育雷師之神廟曰昭顯廟十三年封廣¶
　　東邊海郡縣廟祀¶
風神為宣仁昭泰風伯之神封甘肅蘭州府廟祀¶
雷神為顯仁應瑞之神並春秋致祭從督撫諸臣請也¶
　　(臣/)等謹按杜典有大䄍一門䄍古作蜡其典自元¶
　　明以来久已停止我¶
<pb:KR2m0017_WYG_042-34a>¶
　朝臣工有以蜡祭請者奉¶
皇上諭㫖詳悉指示不必舉行今謹載¶
聖諭於篇中以見酌古凖今折&KR0454;盡善之至意焉¶
　　乾隆十年十二月¶
諭大學士等國家崇報之文明禋肇薦考議周詳凡祀¶
　典所闗羣神咸秩即如雩祭諸禮事繫農桑近復議¶
　行有舉無廢皆以為民也邇年以來諸臣工有以蜡¶
　祭為請朕追惟舊制酌古準今有宜於詳慎者考大¶
<pb:KR2m0017_WYG_042-34b>¶
　蜡之禮昉於伊耆三代因之所以報萬物之成也雖¶
　咏於詩詳於禮記周官而古制夐逺傳註參錯難以¶
　折衷所謂八蜡配以昆蟲後儒謂其害稼不當與祭¶
　月令祈年於天宗蜡祭也註云日月星辰則所主又¶
　非八神至謂合聚萬物而索饗之其神甚多尤難定¶
　位且蜡與臘冠服各殊有謂臘即蜡者有謂蜡而後¶
　臘者是古制已不可考終無定衡至於後世自漢臘¶
　而不蜡此禮已湮魏晉以来迄於唐宋時行時止或¶
<pb:KR2m0017_WYG_042-35a>¶
　溺於五行之説甚且天帝人帝及於龍麟朱鳥多至¶
　百九十二座議者以為失先王之禮逺矣蘓軾曰迎¶
　貓則為貓之尸迎虎則為虎之尸近於倡優所為是¶
　以子貢觀於蜡言一國之人皆若狂以其沿習日久¶
　迹類於戲也葢祀於南郊已不合於古制而蜡於四¶
　郊則惟順成之方始祭較量區别叢雜瑣細於義有¶
　乖於禮未洽於神為䙝自元明以来停止此典實有¶
　難以舉行之處况蜡祭諸神如先嗇司嗇日月星辰¶
<pb:KR2m0017_WYG_042-35b>¶
　山林川澤今皆祀於各壇廟原於典文無闕即民間¶
　秋成之後休息農功祀神報賽大扺借蜡之遺意以¶
　盡其閭井歡洽之情猶有吹豳擊鼓之風亦皆聴從¶
　民便未嘗禁止是蜡祭原行於民間但田夫萃處雜¶
　以嬉戲各隨其鄉之風尚初不責以儀文若朝廷議¶
　祀潔蠲䖍享必嚴肅整齊何至有一國若狂之論可¶
　知此祭即古亦閭閻相沿之舊俗詎可定以為郊廟¶
　典禮如以為有祈無報則方春而祈榖冬又有事於¶
<pb:KR2m0017_WYG_042-36a>¶
圜丘禮謂郊之祭為大報天又云萬物本乎天大報本也¶
　　豈得謂之有祈無報乎况二仲薦馨並崇社稷班固¶
　　所謂為天下求福報功者具在陳祥道所謂大社國¶
　　社農之所報在焉今¶
　社稷壇春秋兩祀祈報之禮已備至義近於重複事渉¶
　　於不經者即下之禮臣亦難定議因諸臣但泥古制¶
　　多未深攷是以特降此㫖俾共知之¶
　　　(臣/)等謹按杜典有靈星一門攷漢立靈星祠以天¶
<pb:KR2m0017_WYG_042-36b>¶
　　　田主穀農祥晨見而祭之配以后稷盖即祈榖之¶
　　　意我¶
　　朝定制列星為¶
圜丘從位孟春祈榖則已及之后稷為¶
　太稷配位春秋祈報祭典具備靈星之祀誠無事於複¶
　　　舉矣此條謹從删去¶
　¶
　皇朝通典卷四十二¶
