# -*- mode: mandoku-view; -*-
#+TITLE: 皇朝通典
#+DATE: 2015-08-24 22:50:53.931353
#+PROPERTY: ID KR2m0017
#+PROPERTY: BASEEDITION WYG    
#+PROPERTY: JUAN 卷四十九
<pb:KR2m0017_WYG_049-1a>¶
　欽定四庫全書¶
　皇朝通典卷四十九¶
　　禮(吉九/)¶
　　　祀¶
　歴代帝王(名臣附/)¶
　　　(臣/)等謹按杜典有祀先代帝王一條於祠廟之外¶
　　　兼及陵寝兹從其例以次彚載伏惟¶
　聖朝禮祀¶
<pb:KR2m0017_WYG_049-1b>¶
　歴代帝王既立廟於¶
　　京師春秋致享¶
聖祖仁皇帝詔定祭典上自伏羲下逮有明凡曽在位者¶
　　　除無道亡國之君皆得奉主入廟増至一百四十¶
　　　三位我¶
　皇上祗譯¶
聖訓折衷至當¶
　特諭増設東西晉元魏前後五代與遼金一體列祀又¶
<pb:KR2m0017_WYG_049-2a>¶
　命撤出漢之桓靈與明神熹二宗同黜祀典彰癉之義¶
　　　為益昭矣至于前代陵寢所在嵗時專祭或¶
　時廵躬祀或因事遣告禮典至為詳備又自¶
列聖以來防䕶修葺之¶
命史不絶書我¶
　皇上隆禮前朝¶
　特發百萬帑金修復前明諸陵殿宇俾臻完固仰見¶
　恩禮渥厚為非常之¶
<pb:KR2m0017_WYG_049-2b>¶
　曠典恭録¶
　諭㫖詳著於篇¶
　　　天聰三年十二月¶
太宗文皇帝征明至燕京遣貝勒阿巴泰薩哈亷往祭¶
　金太祖世宗陵¶
　　　順治元年五月以禮葬¶
　明崇禎帝后又¶
詔明十二陵潔禋祀禁樵牧設司香官及陵戸給以香火¶
<pb:KR2m0017_WYG_049-3a>¶
　　　地畆仍¶
命戸部給嵗時祭品二年正月¶
命祭¶
　金太祖世宗陵於常用祭品外加太牢一著為例三月¶
　　　定每嵗春秋仲月諏日遣官祭¶
　歴代帝王廟増祀¶
　遼太祖¶
　金太祖世宗¶
<pb:KR2m0017_WYG_049-3b>¶
　元太祖¶
　明太祖五帝増遼代功臣耶律赫嚕(原作耶律曷/魯今改正)金代¶
　　　功臣尼瑪哈(原作粘没/忽今改正)斡里雅布(原作斡里/不今改正)元代¶
　　　功臣穆呼哩(原作木華/黎今改正)巴延(原作伯顔/今改正)明代功臣¶
　　　徐達劉基等從祀是月遣官祭¶
　歴代帝王廟十月建¶
　明崇禎帝享殿八年二月定直省所在¶
　歴代帝王陵寢遇¶
<pb:KR2m0017_WYG_049-4a>¶
大慶典遣官分詣河南淮寧縣祭¶
伏羲氏山西趙城縣祭¶
女媧氏湖南酃縣祭¶
神農氏陜西中部縣祭¶
軒轅氏山東曲阜縣祭¶
少昊氏河南滑縣祭¶
高陽氏¶
高辛氏山東東平州祭¶
<pb:KR2m0017_WYG_049-4b>¶
陶唐氏湖南寧逺縣祭¶
有虞氏浙江㑹稽縣祭¶
夏禹王山西榮河縣祭¶
商湯王河南内黄縣祭¶
商中宗西華縣祭¶
商髙宗陜西咸陽縣祭¶
周文王武王成王康王涇陽縣祭¶
漢高祖咸寧縣祭¶
<pb:KR2m0017_WYG_049-5a>¶
漢文帝長安縣祭¶
漢宣帝孟津縣祭¶
漢光武帝富平縣祭¶
後魏孝文帝三原縣祭¶
唐高祖醴泉縣祭¶
唐太宗蒲城縣祭¶
唐憲宗涇陽縣祭¶
唐宣宗河南鄭州祭¶
<pb:KR2m0017_WYG_049-5b>¶
後周世宗鞏縣祭¶
宋太祖太宗真宗仁宗遼東廣寧衛(今為廣/寧縣)祭¶
遼太祖順天房山縣祭¶
金太祖世宗宛平縣祭¶
元太祖世祖江南江寧縣祭¶
明太祖順天昌平州祭¶
明宣宗孝宗世宗凡祭皆就享殿行禮或因陵寢設壇¶
　　惟元陵望祭六月¶
<pb:KR2m0017_WYG_049-6a>¶
諭禮部順治元年定守明諸帝陵寢并祭典因神宗與我¶
　朝有嫌故裁之朕思前朝帝王陵寢理宜防䕶况我朝¶
　凡事俱從寛厚神宗陵寢著照十二陵例以時致祭仍¶
　設太監陵戸看守十三年十二月¶
諭禮部古來聖帝明王皆有大功徳於民者所以累代相¶
　因崇祀不替今歴代帝王祭典雖已修舉但十三年來¶
　俱係遣官致祭朕今欲于明春親詣行禮以抒景仰前¶
　徽至意爾部即酌議禮儀具奏十四年正月定¶
<pb:KR2m0017_WYG_049-6b>¶
親祭¶
　歴代帝王廟儀又¶
諭禮部金代帝陵在房山縣迨明季國衰因我朝先取遼¶
　東誤疑金代陵旺氣相闗遂將地脉掘㫁又因己巳我¶
太宗皇帝統師入闗念金代先徳遣王貝勒大臣往陵致¶
　祭乃復將石柱等拆毁建闗帝廟鎮壓朕思¶
天祚本朝於金何與故明不思運數有歸輒毁及金代陵¶
　寢愚誕甚矣金太祖世宗入帝王廟祀其陵寢照舊守¶
<pb:KR2m0017_WYG_049-7a>¶
　䕶地方官春秋致祭外爾部即遣官往房山視金陵周¶
　圍如切近處果有毁壞即酌量修整其闗帝廟仍留存¶
　　　二月¶
世祖章皇帝親祭¶
　歴代帝王廟六月立碑於¶
　金太祖世宗陵¶
世祖章皇帝御製碑文勒石十六年三月¶
命立¶
<pb:KR2m0017_WYG_049-7b>¶
　明崇禎帝陵碑十一月¶
親酹¶
　明崇禎帝陵遣官祭¶
　明成祖仁宗宣宗英宗憲宗孝宗武宗世宗穆宗光宗¶
　　　熹宗陵並¶
命修葺守䕶永禁樵採十七年正月¶
諭禮部前明崇禎帝勵精圖治十有七年不幸寇亂國亡¶
　身殉社稷考其生平無甚失徳遘茲厄運殊堪矜憫宜¶
<pb:KR2m0017_WYG_049-8a>¶
　加諡號以昭實行今諡為莊烈愍皇帝爾部即遵諭行¶
　　　尋遣官致祭於陵寢十一月遣官祭¶
　金太祖世宗陵¶
　　　康熙元年九月¶
聖祖仁皇帝諭歴代帝王陵寢原有祀典理宜䖍肅舉行¶
　以昭追崇之意聞明朝陵向所給守䕶内員人戸地畝¶
　數少致各陵祭品備辦不敷止於大紅門外總祭殊於¶
　朕懷未愜嗣後萬厯陵不祭外每年應春秋二次太常¶
<pb:KR2m0017_WYG_049-8b>¶
　寺差官致祭金朝陵亦每年春秋太常寺遣官致祭其¶
　元朝陵未知定所應行望祭禮至前代各陵近者亦應¶
　春秋差官致祭逺者著各該地方官春秋致祭六年七¶
　　　月¶
聖祖仁皇帝親政遣官祭¶
　歴代帝王陵十一年正月遣官祭明諸陵十四年八月¶
巡幸湯泉道經昌平¶
親至¶
<pb:KR2m0017_WYG_049-9a>¶
　明成祖陵酹酒分遣内大臣等致奠諸陵並¶
勅加謹防䕶十五年十月¶
駕幸昌平過明諸陵並¶
躬親酹酒越日遣官讀文致祭二十一年二月以滇南蕩¶
　　　平遣官祭¶
　歴代帝王陵二十三年十一月¶
南巡至蘇州¶
諭曰明太祖一代開創令主功徳並隆朕巡幸方域將及¶
<pb:KR2m0017_WYG_049-9b>¶
　江寧鍾山之麓陵寢斯在朕優禮前代况於其君實賢¶
　可遣祀如禮又¶
諭明太祖陵已遣官致祭但朕既抵江寧欲至其處親為¶
　拜奠至日¶
躬詣行禮復¶
諭地方官不時巡察務俾守陵人役用心防䕶二十七年¶
　　　十月¶
孝莊文皇后升祔禮成遣官祭¶
<pb:KR2m0017_WYG_049-10a>¶
　歴代帝王陵二十八年二月¶
南巡有¶
㫖親祭¶
　禹陵祭文内可書¶
御名至日¶
親撰祭文¶
躬詣致祭行三跪九拜禮又頒發¶
御書地平天成匾額懸於饗殿並¶
<pb:KR2m0017_WYG_049-10b>¶
諭地方官即加修理増添守祀人役¶
駕至江寧¶
親祭¶
　明太祖陵三十六年七月以平定噶爾丹遣官祭¶
　歴代帝王陵三十八年四月¶
南巡至江寧¶
親往¶
　明太祖陵奠酒畢¶
<pb:KR2m0017_WYG_049-11a>¶
諭大學士等曰朕今日往明太祖陵寢致奠見其圮毁已¶
　甚皆由専司無人朕意欲訪察明代後裔授以職銜俾¶
　其世守祀事古者夏殷之後周封之於把宋即今本朝¶
　四十八旗䝉古亦皆元之子孫朕仍沛恩施依然撫育¶
　明之後世應酌授一官俾司陵寢俟回京日爾部與九¶
　卿㑹議具奏是日并頒發¶
御書治隆唐宋匾額懸於陵殿四十一年十一月¶
諭工部令杭州織造㑹同地方官修葺¶
<pb:KR2m0017_WYG_049-11b>¶
　禹陵四十二年二月¶
南巡至江寧遣官祭¶
　明太祖陵又¶
命皇子往奠酒三月¶
聖祖仁皇帝五十萬夀遣官祭¶
　歴代帝王陵十一月¶
西巡遣官祭¶
　女媧氏陵¶
<pb:KR2m0017_WYG_049-12a>¶
　周文王武王成王康王陵又¶
　漢高祖文帝宣帝光武帝陵又¶
諭文王武王皆古之聖君非他帝王可比且向以孔子聖¶
　人已書朕名致祭矣此祭文内亦須書名五十二年三¶
　　　月¶
聖祖仁皇帝六十萬壽五十七年十二月¶
孝惠章皇后升祔禮成均遣官祭¶
　歴代帝王陵六十一年四月¶
<pb:KR2m0017_WYG_049-12b>¶
諭大學士等曰朕披覽史冊於前代帝王每加留意書生¶
　輩但知譏評往事前代帝王雖無過失亦必刻意指摘¶
　論列長短全無公是公非朕觀歴代帝王廟崇祀者每¶
　朝不過一二位或廟享其子而不及其父或配享其臣¶
　而不及其君皆因書生妄論而定甚未允當况前代帝¶
　王曽為天下主後世之人俱分屬臣子而可輕肆議論¶
　定其崇祀與不崇祀乎今宋明諸儒尚以其宜附孔廟¶
　奏請前代帝王既無後裔後之君天下者繼其統緒即¶
<pb:KR2m0017_WYG_049-13a>¶
　當崇其祀典朕君臨宇内不得不為前人言也朕意以¶
　為凡曽在位除無道被弑亡國之主外應盡入廟崇祀¶
　爾等公同從容詳議具奏大學士等遵¶
㫖㑹議疏上¶
諭明愍帝無甚過失國亡乃伊祖所致愍帝不可與亡國¶
　者例論神宗光宗哲宗三君不應入祀其歴代功臣有¶
　治安之世輔佐有功者量加増補十一月¶
世宗憲皇帝登極遣官祭¶
<pb:KR2m0017_WYG_049-13b>¶
　歴代帝王陵是月大學士等議覆¶
　歴代帝王廟増祀¶
　夏王啓仲康少康杼槐芒泄不降扄厪孔甲臯發¶
　商王太甲沃丁太庚小甲雍已太戊仲丁外壬河亶甲¶
　　　祖乙祖辛沃甲祖丁南庚陽甲盤庚小辛小乙武¶
　　　丁祖庚祖甲廪辛庚丁太丁帝乙¶
　周成王康王昭王穆王共王懿王孝王夷王宣王平王¶
　　　桓王莊王僖王惠王襄王頃王匡王定王簡王靈¶
<pb:KR2m0017_WYG_049-14a>¶
　　王景王悼王敬王元王貞定王考王威烈王安王¶
　　烈王顯王慎靚王¶
漢惠帝文帝景帝武帝昭帝宣帝元帝成帝哀帝明帝¶
　　章帝和帝殤帝安帝順帝冲帝桓帝靈帝昭烈帝¶
唐高祖高宗睿宗元宗肅宗代宗徳宗順宗穆宗文宗¶
　　武宗宣宗懿宗僖宗¶
遼太宗景宗聖宗興宗道宗¶
宋太宗真宗仁宗英宗神宗哲宗高宗孝宗光宗寧宗¶
<pb:KR2m0017_WYG_049-14b>¶
　　理宗度宗端宗¶
金太宗章宗宣宗¶
元太宗定宗憲宗成宗武宗仁宗泰定帝文宗寧宗¶
明成祖仁宗宣宗英宗景宗憲宗孝宗武宗世宗穆宗¶
　　愍帝凡一百四十三位其從祀功臣増黄帝臣蒼¶
　　頡商臣仲虺周臣畢公高吕侯仲山甫尹吉甫漢¶
　　臣劉章魏相丙吉耿弇馬援趙雲唐臣狄仁傑宋¶
　　璟姚崇李泌陸贄裴度宋臣吕蒙正李沆寇凖王¶
<pb:KR2m0017_WYG_049-15a>¶
　　　曽范仲淹富弼韓琦文彦博司馬光李綱趙鼎文¶
　　　天祥金臣呼嚕(原作斛羅/今改正)元臣博果宻(原作不忽/术今改正)¶
　　　托克托(原作脱脱/今改正)明臣常遇春李文忠楊士竒楊¶
　　　榮于謙李賢劉大夏凡四十人奉¶
世宗憲皇帝諭是依議速行十二月増設牌位致祭遣履¶
　　　郡王允祹行禮¶
世宗憲皇帝御製¶
　歴代帝王廟碑文摹勒上石¶
<pb:KR2m0017_WYG_049-15b>¶
　　　雍正元年二月恭上¶
聖祖仁皇帝尊諡禮成遣官祭¶
　歴代帝王陵九月¶
世宗憲皇帝諭朕近於¶
聖祖仁皇帝所遺書笥中檢得未經頒發¶
諭㫖以明太祖崛起布衣統一方夏經文緯武為漢唐宋¶
　諸君之所未及其後嗣亦未有如前代荒淫暴虐亡國¶
　之跡欲大廓成例訪其支派一人量授官爵以奉春秋¶
<pb:KR2m0017_WYG_049-16a>¶
　陳薦仍世襲之伏讀之下仰見我¶
聖祖仁皇帝海涵天覆大度深仁逺邁百王超軼萬古朕¶
　思史紀東樓詩歌白馬商周以來無不推恩前代後世¶
　類多疑忌以致歴代之君宗祀殄絶朕仰體¶
聖祖如天之心逺法隆古盛徳之事謹將¶
聖祖所貽¶
諭㫖頒發訪求明太祖支派子姓一人量授爵秩俾之承¶
　襲以奉春秋祭享但恐有明迄今年代久逺或有姦徒¶
<pb:KR2m0017_WYG_049-16b>¶
　假冒致生事端大學士即㑹同廷臣詳明妥議以副¶
聖祖仁皇帝寛仁矜恤之至意是日發出恭録¶
聖祖仁皇帝諭㫖曰朕於宫中詳覽前史每見開國之君¶
　必英姿偉畧才識過人始能創肇丕基奄有天下其謨¶
　謀經畫間雖詳畧不同未有不期其子孫善克負荷以¶
　傳永久迨其嗣君習於晏安隳墮先業或縱恣嗜慾或¶
　委任非人遂致綱紀廢弛滅絶宗祀良可悼歎明太祖¶
　天授智勇崛起布衣緯武經文統一方夏凡其制度準¶
<pb:KR2m0017_WYG_049-17a>¶
　今酌古咸極周詳非獨後代莫能越其範圍即漢唐宋諸¶
　君誠有所未及也乃至末葉衰頽災荒叠見臣工則門户¶
　紛然盜賊則西北蠭起京師失守社稷顛覆考其嗣主實¶
　未有如前代荒淫暴虐亡國之跡葢亦厯數使然耶我朝¶
　殱逐逆寇入闗定鼎明代諸陵特設人員守䕶使不湮於¶
　荒烟蔓草者亦已逾於舊典矣朕三經南巡皆詣明太祖¶
　陵園親行奠酹更令嚴禁樵牧嵗加葺治緬惟明太祖曠¶
　世英雄超軼往昔規模典章我朝尚多徴據豈可使其宗¶
<pb:KR2m0017_WYG_049-17b>¶
　祀淪絶承守無人今宜大廓成例訪其支派一人量授¶
　爵秩以奉春秋陳薦仍世襲之庶可慰明太祖英靈於¶
　九原亦以昭朕仁厚矜恤之懷使天下後世咸共曉焉¶
　爾内閣大學士即㑹同吏禮二部確議以聞十一月¶
聖祖仁皇帝升配¶
南北郊十二月¶
册立¶
皇后禮成均遣官祭¶
<pb:KR2m0017_WYG_049-18a>¶
　歴代帝王陵二年二月禮部等奏明代後裔有鑲白旗¶
　　　現任直𨽻正定府知府朱之璉一支乃明太祖第¶
　　　十三子代簡王之後譜牒明確請於此一支按譜¶
　　　揀選引¶
見揀用一人從之三月¶
世宗憲皇帝親祭¶
　歴代帝王廟七月¶
諭禮部嗣後親祭¶
<pb:KR2m0017_WYG_049-18b>¶
　歴代帝王廟日鹵簿大駕俱由廟門映壁外行十月吏¶
　　　部帶領明代後裔朱之璉等六人引¶
見得¶
㫖朱之璉著為一等侯世襲其族准入正白旗是年授爵¶
　　　之後遣往江寧祭明太祖陵一次祭畢回京往昌¶
　　　平州祭明十二陵一次嗣後春秋二季於該旗都¶
　　　統處呈明前往昌平致祭遇有應往江寧祭明太¶
　　　祖陵之處禮部請¶
<pb:KR2m0017_WYG_049-19a>¶
㫖令其前往三年九月四年二月五年三月七年十二月¶
　　　均¶
親祭¶
　歴代帝王廟十三年九月¶
　皇上御極遣官祭¶
　歴代帝王陵十一月恭上¶
世宗憲皇帝尊諡禮成遣官祭¶
　歴代帝王陵¶
<pb:KR2m0017_WYG_049-19b>¶
　　　乾隆元年二月¶
　命各省修理¶
　歴代帝王陵並添設陵戸六月¶
　皇上諭易名以諡古之制也自周公定為諡法後世帝¶
　　王未有無諡者明建文為太祖之嫡孫纘承大統在¶
　　位四年固儼然天下共主矣及成祖既有其天下并¶
　　去其年號而史官所書則仍稱為建文元年二年三¶
　　年四年此國之所賴有信史也然不係之以諡而稱¶
<pb:KR2m0017_WYG_049-20a>¶
　　曰建文皇帝此俗稱非史體也傳之後世殊為闕典¶
　　考之太祖有元之天下而諡元主為順帝我¶
世祖章皇帝代明之天下而諡明主為愍皇帝雖更姓改¶
　　物之君尚且追諡而無所嫌忌況當其世者乎𢎞治¶
　　以來如楊循吉諸人屢以為請迄寢不行皆以後世¶
　　子孫席有成祖之業故不敢變亂舊章而不慮其貽¶
　　譏來世也我國家諡崇禎而不諡建文者以明史未¶
　　竣非當時所急今史書既成若不及此追諡良為遺¶
<pb:KR2m0017_WYG_049-20b>¶
　　憾大學士九卿㑹議確擬具奏候朕親加裁定尋議¶
　　　上得¶
　㫖用恭閔恵皇帝諡九月¶
　詔以¶
　明恭閔恵皇帝入祀¶
　厯代帝王廟是年禮部議准¶
　帝堯陵在濮州城東南六十里古雷澤之東地為榖林¶
　　　應即舊址加修照例設守陵陵户春秋祭享嗣後¶
<pb:KR2m0017_WYG_049-21a>¶
　　　遇遣官祭告大典即往穀林行禮至東平一陵或¶
　　　係昔時衣冠弓劍之所藏仍飭有司以時展祀二¶
　　　年五月¶
世宗憲皇帝升配¶
南郊十二月¶
　冊立¶
　皇后禮成均遣官祭¶
　歴代帝王陵三年九月¶
<pb:KR2m0017_WYG_049-21b>¶
　皇上親祭¶
　歴代帝王廟八年九月¶
　皇上詣¶
　　盛京於廣寧遣官祭¶
　遼太祖陵九年二月¶
　親祭¶
　歴代帝王廟十年九月¶
　諭從前¶
<pb:KR2m0017_WYG_049-22a>¶
聖祖巡幸路經昌平曽遣官致祭明陵此次進口路過昌¶
　　平應如何遣官致祭該部查例具奏尋禮部覆奏得¶
　㫖遣官分詣諸陵致祭十月侍郎錢陳羣奏言¶
　明莊烈愍皇帝陵享殿傾圯風雨剥落請重為修葺奉¶
　㫖著照所請行十一年閏三月¶
　命陜西修¶
　歴代帝王陵十三年二月¶
　東巡至曲阜¶
<pb:KR2m0017_WYG_049-22b>¶
　親祭¶
　少皥陵十四年以平定金川恭加上¶
皇太后徽號遣官祭¶
　歴代帝王陵十五年八月¶
　聖駕巡幸中州遣官祭¶
　周文王廟¶
　漢光武帝陵¶
　周世宗陵十六年三月¶
<pb:KR2m0017_WYG_049-23a>¶
　聖駕南巡至浙江¶
　親詣¶
　禹陵致祭奉¶
　諭朕時巡至杭州¶
　禹陵在望緬維平成之徳萬世永賴¶
皇祖聖祖仁皇帝曽親祀焉爰東渡浙江陟㑹稽式遵¶
皇祖舊典躬薦馨于宇下厥有姒氏子姓世居陵側應世¶
　　予八品官奉祀該督撫擇其有品行者一人充之用¶
<pb:KR2m0017_WYG_049-23b>¶
　　昭崇徳報功至意¶
　駕至江寧¶
　親祭¶
　明太祖陵八月¶
　諭金朝陵寢近在房山嵗久榛蕪未經修葺朕惟¶
　金太祖¶
　金世宗功徳載在史書景仰傳之奕禩我¶
世祖章皇帝¶
<pb:KR2m0017_WYG_049-24a>¶
聖祖仁皇帝勒石建亭以垂不朽顧念國家祀典光昭雖¶
　　以時遣官將事而一切享殿繚垣儀制所存觀瞻宜¶
　　備其令直𨽻總督方觀承前往相度有應増修除治¶
　　者即行奏聞率属鳩工庀事工竣之後朕將躬親展¶
　　奠以昭敬禮前朝之意十一月¶
皇太后六旬萬壽遣官致祭¶
　歴代帝王陵十八年二月¶
　親祭¶
<pb:KR2m0017_WYG_049-24b>¶
　金太祖世宗陵十九年七月¶
　皇上重詣¶
　　盛京於廣寧遣官祭¶
　遼太祖陵二十年六月平定凖噶爾大功告成遣官祭¶
　歴代帝王陵二十一年三月¶
　東巡至曲阜¶
　躬詣¶
　少皡陵上香二十二年二月¶
<pb:KR2m0017_WYG_049-25a>¶
　南巡於浙江遣官祭¶
　禹陵於江寧遣官祭¶
　明太祖陵越一日¶
　親詣¶
　明太祖陵奠酒自後¶
　南巡江浙並致祭如禮二十四年十一月平定回部大¶
　　　功告成遣官祭¶
　歴代帝王陵二十六年十一月¶
<pb:KR2m0017_WYG_049-25b>¶
皇太后七旬萬壽遣官祭¶
　歴代帝王陵二十七年¶
　命重修¶
　歴代帝王廟並令改葢黄瓦以崇典禮二十九年二月¶
　　　工竣¶
　御製碑文勒石三月¶
　親祭¶
　歴代帝王廟三十六年十一月¶
<pb:KR2m0017_WYG_049-26a>¶
皇太后八旬萬壽遣官祭¶
　歴代帝王陵四十年禮部議准停止明世宗陵祭祀四¶
　　　十年三月¶
　親祭¶
　歴代帝王陵四十一年五月以平定金川遣官祭¶
　歴代帝王陵四十五年八月¶
　皇上七旬萬壽¶
　恩詔遣官祭¶
<pb:KR2m0017_WYG_049-26b>¶
　歴代帝王陵四十八年三月¶
　親祭¶
　歴代帝王廟四十九年二月¶
　皇上南巡過曲阜¶
　親詣¶
　少皥陵行禮閏三月至江寧¶
　親詣¶
　明太祖陵行禮奉¶
<pb:KR2m0017_WYG_049-27a>¶
　諭禮部奏詣明太祖陵儀注三奠酒每奠行一叩禮等¶
　　語前代陵寢於經過時親詣拈香自應較本朝¶
陵寢儀節有别然朕加隆前代禮數從優昨經過曲阜親¶
　　詣少皥陵孔林皆行二跪六叩禮嗣後遇親詣前代¶
　　陵寢俱照此行禮不必奠酒著為令七月¶
　諭朕因覽四庫全書内大清通禮一書所列廟祀歴代¶
　　帝王位號乃依舊㑹典所定有所弗愜於心敬憶¶
皇祖實録有勅議増祀之諭令查取禮部原議紅本則係¶
<pb:KR2m0017_WYG_049-27b>¶
　　康熙六十一年十一月内具題爾時諸臣不能仰體¶
聖懷詳細討論未免因陋就簡我¶
皇祖諭㫖以凡帝王曾在位者除無道被弑亡國之主此¶
　　外應盡入廟即一二年者亦應崇祀煌煌¶
聖訓至大至公上自羲軒下至勝國其間聖作明述之君¶
　　守文繼體之主無不馨香妥侑不特書生臆論無能¶
　　仰喻¶
高深即歴代以来升歆議禮未有正大光明若此者也乃¶
<pb:KR2m0017_WYG_049-28a>¶
　　㑹議疏内聲明偏安亡弑不入祀典而仍入遼金二¶
　　朝不入東西晉元魏前後五代未免意有偏向視若¶
　　仰承¶
聖意而實顯與¶
聖諭相背朕意若謂南北朝偏安不入正統則遼金得國¶
　　亦未奄有中原何以一登一黜適足啓後人之訾議¶
　　即因東西晉前後五代有因簒得國擯而不列如操¶
　　丕不得為正統之例殊不知三國時正統在昭烈故¶
<pb:KR2m0017_WYG_049-28b>¶
　　雖以陳夀三國志之尊魏抑蜀而卒不能奪萬世之¶
　　公評至司馬氏簒竊以還南朝神器數易如宋武帝¶
　　崛起丹徒手移晉祚自不能掩其簒奪之罪其他雖¶
　　祖宗得國不正而子孫能繼緒承休即為守文中主¶
　　亦不可㮣從缺畧况自漢昭烈以至唐高祖統一區¶
　　夏時之相去三百餘年其間英毅之辟節儉之主史¶
　　不絶書又安可置而不論至於後五代如朱温以及¶
　　郭威或起自宼竊或身為叛臣五十餘年更易數姓¶
<pb:KR2m0017_WYG_049-29a>¶
　　中華統緒不絶如綫然周世宗承藉郭氏餘業慿有¶
　　疆域尚不失為令主此而㮣不列入則東西晉前後¶
　　五代數百年間創守各主祀典缺如何以協千秋公¶
　　論他若元魏雄據河北地廣勢强太武道武勤思政¶
　　理講學興農亦可謂偏安英主並當量入祀典以示¶
　　表章朕前命館臣録存楊維楨正統辨諭内詳晰宣¶
　　論以維楨所辨正統在宋不在遼金元之説為是所¶
　　以存春秋綱目之義見人心天命之攸歸且檢閲孫¶
<pb:KR2m0017_WYG_049-29b>¶
　　承澤春明夢餘録所載明代崇祀古帝王位號原未¶
　　列遼金二朝今通禮内崇祀遼金而不入東西晉前¶
　　後五代似此互相入主出奴伊於何底是皆議禮諸¶
　　臣有懷偏見明使後世臆説之徒謂本朝於歴代帝¶
　　王未免區分南北意存軒輊甚失¶
皇祖降諭之本意也至明之亡國由於神熹二宗紀綱隳¶
　　而法度弛愍帝嗣統時國事已不可為雖十七年身¶
　　歴勤苦不能補救傾危卒且身殉社稷未可與荒淫¶
<pb:KR2m0017_WYG_049-30a>¶
　　失國者一例而論是以¶
皇祖睿裁將神熹二宗撤出而愍帝則¶
特令廟祀¶
褒貶予奪毫釐不爽實千古大公定論乃諸臣於定議時¶
　　轉復將漢之桓靈増入豈未思炎漢之亡亡於桓靈¶
　　而不亡於獻帝乎從前定議未將東漢全局詳審論¶
　　斷轉使昏闇之君濫叨廟食所議未為允協夫自古¶
　　帝王統緒相傳易代以後饗祀廟庭原以報功崇徳¶
<pb:KR2m0017_WYG_049-30b>¶
　　至於嚴簒竊之防戒守成之主或予或奪要必衷於¶
　　至當而無所容心於其間方協彰癉之義所有歴代¶
　　帝王廟祀典著大學士九卿更行悉心詳議具奏並¶
　　著於定議後交四庫館恭録¶
皇祖諭㫖並朕此㫖於通禮卷首以昭殷鑒歴朝垂示萬¶
　　年之至意尋大學士等議奏酌擬増入廟祀¶
　晋元帝明帝成帝康帝穆帝哀帝簡文帝¶
　宋文帝孝武帝明帝¶
<pb:KR2m0017_WYG_049-31a>¶
齊武帝¶
陳文帝宣帝¶
元魏道武帝明元帝太武帝文成帝獻文帝孝文帝宣¶
　　武帝孝明帝¶
唐明宗¶
周世宗共二十三帝又¶
唐憲宗¶
金哀宗二帝應否増入廟祀恭候¶
<pb:KR2m0017_WYG_049-31b>¶
欽定得¶
㫖據大學士九卿等㑹議増祀兩晉元魏前後五代各¶
　帝王一摺並聲請唐憲宗金哀宗應否一體増祀等¶
　語憲宗處唐中葉各鎮節度慿陵跋扈僣叛不臣憲¶
　宗命將專征削平淮西厥功頗偉在有唐一代中尚¶
　屬英主其末年被弑係禍變猝乗與荒亂失徳召變¶
　致衅者不同至金哀宗處衰弱之時國勢已不可問¶
　推其致敗之由實由熙宗海陵淫虐階厲哀宗自縊¶
<pb:KR2m0017_WYG_049-32a>¶
　　殉國與明之愍帝事同一例自應一體増祀餘俱著¶
　　照所議行五十年正月¶
　皇上御極五十年大慶¶
　恩詔遣官祭¶
　歴代帝王陵二月¶
　親詣¶
　歴代帝王廟致祭行禮¶
　御製祭¶
<pb:KR2m0017_WYG_049-32b>¶
　歴代帝王廟禮成恭記文曰予小子既敬遵¶
皇祖聖訓増祀¶
　歴代帝王以今年二月春祭之吉奉¶
　神主入廟禮以克成祭不欲數於是退而恭記曰¶
皇祖之聖允符我¶
皇考所尊稱大成有類¶
　先師孔子而無以復加也即此増入之¶
㫖實出大公至明乃稱歴代之名義而非有意於其間也¶
<pb:KR2m0017_WYG_049-33a>¶
　　夫歴代者自開闢以來君王者之通稱非如配享¶
　先師孔子有所旌别彰癉於其間也夫有所旌别彰癉¶
　　於其間則必有所進退而是非好惡紛然起矣入者¶
　　主之出者奴之將無所底止且以旌别彰癉言之湯¶
　　武即有慚徳則歴代開創之君湯武且不若審如是¶
　三皇五帝之外其宜入廟者有幾是非祭¶
　歴代帝王之義也故我¶
皇祖謂非無道亡國被弑之君皆宜入廟者義在此但引¶
<pb:KR2m0017_WYG_049-33b>¶
　　而未發予小子敢不敬申其義乎葢自洪武建廟南¶
　　京以来北京祖之所祀者寥寥(明洪武六年始建南/  歴代帝王廟於)¶
　　(京崇祀者三皇五帝夏禹王商湯王周文王武王漢/髙祖光武帝隋髙祖唐高祖太宗宋太祖元世祖十)¶
　　(九帝已而罷周文王隋高祖唐高祖之祀嘉靖九年/罷南京廟祀建    歴代帝王廟於北京二十四年)¶
　　(又罷元世/祖之祀)及我¶
世祖定鼎燕京¶
幼齡即位百度畢舉爾時議禮之臣於議¶
　歴代帝王廟位次亦頗有所出入(我京因明世祖定鼎治/燕      代祀典順)¶
<pb:KR2m0017_WYG_049-34a>¶
　　(二年増祀遼太祖金太祖金/世宗元太祖明太祖凡五帝)而我¶
皇祖之諭亦因近¶
大事之際在康熙六十一年十一月諸臣未能仰遵¶
聖意其出入亦頗不倫(㑹典載康熙六十一年道被弑皇祖/諭㫖凡帝王在位除無      亡)¶
　　(國之主外盡宜入廟崇祀爾時廷臣不能仰體事前數日/  聖意詳細討論且疏奏在十一月      大)¶
　　(所議增祀夏商以來帝王一百四十/三位并漢之桓靈皆入之寔不倫矣)予小子於昨嵗¶
　　閲大清通禮始悉其事因命大學士九卿更議増祀¶
　　而以仲春躬祀入所増¶
<pb:KR2m0017_WYG_049-34b>¶
　神主於廟(昨嵗因閲大清通禮見崇祀闌入歴代帝王/位次有不愜于懐者如漢之    桓靈而於)¶
　　(前後五代全未議及因飭大學士九卿等更議増祀/晉元帝以來二十五帝而於桓靈則撤出之以昭公)¶
　　(論今嵗仲春入成述神主於廟躬/禮致祭詳見禮    事詩并序)予嘗論之洪武之¶
　　去遼金而祀元世祖猶有一統帝繫之公至嘉靖之¶
　　去元世祖則是狃于中外之見而置一統帝繫於不¶
　　問矣若¶
順治初之入遼金而去前五代則爾時議禮諸臣亦未免¶
　　有左袒之意孰若我¶
<pb:KR2m0017_WYG_049-35a>¶
皇祖之大公至明昭示千古為一定不易之善舉哉夫天¶
　　下者天下人之天下也非南北中外所得私舜東夷¶
　　文王西夷豈可以東西别之乎正統必有所繫故予¶
　　於通鑑輯覽之書大書特書一遵春秋不敢有所軒¶
　　輊於其間(予于歴代通鑑輯覽一書自隆古以至本/朝四千五百餘年於南北朝及宋元遼金)¶
　　(正統偏安如南宋天命人心繫屬存亡之際大書特書/必公必平      自徳祐以前尚有疆域可慿至臨)¶
　　(安既破帝㬎見俘宋統始絶故自丙子三月以前為/宋帝㬎徳祐二年三月以後為元世祖至元十三年)¶
　　(至于元順帝北遷沙漠委棄中原則自至正二十八/年八月以後正統乃歸之明為洪武元年至我朝)¶
<pb:KR2m0017_WYG_049-35b>¶
　　(南京世祖定鼎京師在甲申五月惟時明福王尚監國/    故通鑑輯覽仍書明以别之直至乙酉五月大)¶
　　(清兵下江南福王就執始書明亡折衷義例惟嚴/惟謹一遵春秋之法無所容心曲徇於其間也)以¶
　　為一時之論雖權萬古之論不可欺也然則¶
　歴代帝王之祀果即非如配享¶
　先師孔子漠無旌别彰癉於其間乎曰不然也¶
　歴代帝王胥祀於景徳之殿其有徳無徳若南若北曰¶
　　中曰外是一家非一家章章如昭昭如孰可以為法¶
　　孰可以為戒萬世之後入¶
<pb:KR2m0017_WYG_049-36a>¶
　廟而祀者孰不憬然而思&KR0357;然而懼耶是即不明示旌¶
　　别彰癉而已寓旌别彰癉於無窮矣其有不憬然思¶
　　惕然懼者則是無道之倫必不能入此¶
　廟矣嗚呼可不懼哉可不懼哉雖然予更有後言焉葢¶
　　宜入¶
　廟與不宜入誠昭然應知懼而我大清國子子孫孫祈¶
天永命所以綿萬禩無疆之庥者更當以不入斯¶
　廟為棘安不㤀危治不㤀亂用慎苞桑之固思及此有¶
<pb:KR2m0017_WYG_049-36b>¶
　　不忍言而又有不忍不言者百世子孫其尚凛難諶¶
　　之戒乎三月¶
　駕幸湯山道經昌平¶
　親酹¶
　明成祖陵奉¶
　諭直𨽻昌平州為前明陵寢之地本朝定鼎後我¶
世祖章皇帝即命以帝禮改𦵏思陵並勅工部修葺諸陵¶
親臨奠酹併禁止樵採添設陵戸我¶
<pb:KR2m0017_WYG_049-37a>¶
皇祖聖祖仁皇帝亦曽¶
親臨致奠並飭地方官加意防䕶所以加禮前代者最為¶
　　優渥朕此次行幸湯山取道昌平躬詣長陵致奠見¶
　　諸陵寢明樓享殿多有損壞神牌龕案亦遺失無存¶
　　為之慨然弗忍視葢由明代中葉以後國事廢弛全¶
　　不以祖宗為念於陵寢並未修葺至末年復經流㓂¶
　　擾亂亦無人守衛以致日就傾圮若其後代之君果¶
　　能嵗加繕治整齊完固逮今不過百有餘年亦何致¶
<pb:KR2m0017_WYG_049-37b>¶
　　頺剥若此又諸陵前雖建有碑座均未鐫泐未審彼¶
　　時是何意見今親臨奠醊周覽之下深為軫惻自應¶
　　重加修葺増設龕位俾臻完備再我朝開剏之初睿¶
　　親王以我師克取遼東時明之君臣惑於形家謬説¶
　　疑金代陵寢與本朝王氣相闗將房山縣金陵拆毁¶
　　是以爾時亦將定陵享殿撤出停其祭祀然明樓寳¶
　　城仍存其舊未壞也維時我¶
世祖尚未親政其事實由睿親王建議赤非¶
<pb:KR2m0017_WYG_049-38a>¶
世祖意也今國家一統已歴百數十年勝朝陵寢自應一¶
　　體修復所有定陵享殿著仍行修建春秋祀事如故¶
　　又明世宗永陵前因尹嘉銓條奏將其祭祀裁撤但¶
　　前明之亡不亡於崇禎而亡於萬厯天啟是以歴代¶
　　帝王廟中撤其位祀而陵寢仍前致祭明世宗雖溺¶
　　意齋醮尚不致如萬厯天啟之昏庸失徳其陵寢自¶
　　應照前一體致祭以昭大公我國家受¶
天眷命¶
<pb:KR2m0017_WYG_049-38b>¶
世徳顯承於前代陵寢繕完保䕶禮從其厚此次修復諸¶
　　明陵殿宇等工即費至百萬帑金亦所不靳所有此¶
　　項工程著派尚書劉墉徳保金簡侍郎曹文埴徳成¶
　　董率經理務期完固工成後飭該地方官随時稽察¶
　　小心防䕶嚴禁樵蘓用副朕隆禮勝朝之至意¶
　　　(臣/)等謹按杜典祀先代帝王之後有老君祠一條¶
　　　彼以一時所尚用加纂輯本非典要又孔子祠後¶
　　　有太公廟一條亦非定禮前明罷之甚當伏考¶
<pb:KR2m0017_WYG_049-39a>¶
　本朝祀典並無與此相類者應刪其目至杜典以巡狩¶
　　　入吉禮赤於義理未協兹謹從¶
　大清通禮之例凡¶
　巡幸盛典恭載於嘉禮門内若封禪之説不見經傳附¶
　　　㑹無稽莫甚於此杜典載之陋矣良由秦漢以至¶
　　　有唐多襲行之甚且以古帝王巡狩望祀之禮妄¶
　　　加縁飾誇耀當世愚惑後人宋代真宗踵行陋轍¶
　　　今¶
<pb:KR2m0017_WYG_049-39b>¶
　欽定續通典載之葢存其事正所以黜其非也欽惟¶
　本朝受命¶
聖徳¶
神功超越前代禮¶
天祭¶
地致敬¶
郊壇大典煌煌義昭崇報¶
聖祖仁皇帝省方登岱¶
<pb:KR2m0017_WYG_049-40a>¶
慶行¶
惠施斥封祀之文而弗舉我¶
　皇上法¶
祖時巡瞻禮泰岱¶
　茂典重光望秩懷柔與詩書比烈矣伏讀辛夘春¶
　東巡¶
　御製登泰山即事言志詩有那舉升中禮之句¶
　注云多有引升中語為幸泰山數典者不知升中乃燔¶
<pb:KR2m0017_WYG_049-40b>¶
　　柴告¶
天即為封禪之説所自昉向嘗斥為不經是以前者兩陟¶
　　岱頂及此次登嶽祝¶
釐不過瓣香展敬並無所謂升中之事其誤不可不正大¶
　　　哉¶
　聖言折衷經訓而益精之允為卓越萬古恭識於此益¶
　　　以見杜典封禪之議可不待加闢而自明矣¶
　皇朝通典卷四十九¶
