# -*- mode: mandoku-view; -*-
#+TITLE: 皇朝通典
#+DATE: 2015-08-24 22:50:54.444373
#+PROPERTY: ID KR2m0017
#+PROPERTY: BASEEDITION WYG    
#+PROPERTY: JUAN 卷六十八
<pb:KR2m0017_WYG_068-1a>¶
　欽定四庫全書¶
　皇朝通典卷六十八¶
　　兵(一/)¶
　　　(臣/)等謹按厯代設兵各有因革損益惟唐府兵為¶
　　　較善我¶
　　朝八旗之制¶
開國之初先編立四旗以統人衆尋以逺近歸附日廣增¶
　　　建為八旗然猶統滿洲䝉古漢軍之衆而合於一¶
<pb:KR2m0017_WYG_068-1b>¶
　　　也其後戸口日繁又編䝉古八旗設官與滿洲等¶
　　　編漢軍八旗設官與滿洲䝉古等共為二十四旗¶
　　　以旗統人即以旗統兵凡隸乎旗者皆可以為兵¶
　　　非如厯代有簽派召募充補之煩而後收兵之用¶
　　　也越自¶
寳籙攸歸中外一統復設緑旗營以統漢兵蓋¶
　本朝建旗辨色以相勝為用於是五徳兼全五行悉備¶
　　　内而京營則有親軍前鋒驍騎䕶軍步軍之分或¶
<pb:KR2m0017_WYG_068-2a>¶
　　　用上三旗或兼用八旗外而直隸各省駐防兵用¶
　　　八旗各標及營汛兵用緑旗百數十年增損隨時¶
　　　悉臻盡善邇者西陲底定式廓版圖列戍開屯規¶
　　　模益逺至於外藩諸部奔走偕來分職編旗與内¶
　　　八旗相等有大征伐並帥師以從尤為柔逺之鴻¶
　　　圖迄於無外者也兹謹叙兵制分八旗駐防緑營¶
　　　藩部四門而以¶
　恩䘏軍令軍政教閲軍器馬政依類備載¶
<pb:KR2m0017_WYG_068-2b>¶
　徳威並著簡練至精真所謂法良而意美矣¶
　　　八旗兵制上¶
太祖髙皇帝辛丑年初設四旗曰黄旗曰白旗曰紅旗曰¶
　　　藍旗以純色為辨每旗下以三百人為一牛录轄¶
　　　以牛录額真一人¶
　　　(臣/)等謹按是年為編牛录之始嗣設固山額真梅¶
　　　勒章京扎蘭章京等官至順治十七年定固山額¶
　　　真為都統梅勒章京為副都統扎蘭章京為叅領¶
<pb:KR2m0017_WYG_068-3a>¶
　　　牛录章京為佐領雍正元年以八旗都統印信額¶
　　　真二字¶
　　國語作主字解非臣下所得濫用改為固山按班¶
　　　甲寅年定八旗之制以初設四旗為正黄正白正¶
　　　紅正藍增設四旗為鑲黄鑲白鑲紅鑲藍(黄白藍/均鑲以)¶
　　　(紅紅鑲/以白)合為八旗統率滿洲䝉古漢軍之衆每三¶
　　　百人設牛录額真一人五牛录設扎蘭額真一人¶
　　　五扎蘭設固山額真一人每固山設左右梅勒額¶
<pb:KR2m0017_WYG_068-3b>¶
　　　真二人時滿洲牛录三百有八蒙古牛录七十六¶
　　　漢軍牛录十六行軍時地廣則八旗並列分八路¶
　　　地狹則八旗合一路而行¶
　　　天命五年改設八旗官分總兵官為三等其副將¶
　　　叅將遊擊亦如之各牛录額真俱為備禦官每牛¶
　　　录下設千總四人¶
　　　天聰八年定八旗官名¶
諭凡我國官名皆當易以滿語勿仍襲漢語舊名今悉為¶
<pb:KR2m0017_WYG_068-4a>¶
　釐定五備禦之總兵為一等公一等總兵官為一等按¶
　班章京二等總兵官為二等按班章京三等總兵官為¶
　三等按班章京一等副將為一等梅勒章京二等副將¶
　為二等梅勒章京三等副將為三等梅勒章京一等叅¶
　將為一等扎蘭章京二等叅將為二等扎蘭章京遊撃¶
　為三等扎蘭章京備禦為牛录章京旗長為専尼達凡¶
　管理不論官職管固山者即為固山額真管梅勒者即¶
　為梅勒章京管扎蘭者即為扎蘭章京管牛录者即為¶
<pb:KR2m0017_WYG_068-4b>¶
　牛录章京管巴雅喇推額真即為推章京管巴雅喇扎¶
　蘭額真即為巴雅喇扎蘭章京嗣後皆照我國新定者¶
　稱之又定八旗兵名¶
諭滿洲䝉古漢人前此騎步守哨等兵雖各有營伍未分¶
　名色故止以該管將領姓名稱為某將領之兵今宜分¶
　辨名色永為定制隨固山額真行營馬兵為阿禮哈超¶
　哈巴雅喇營前哨兵為噶布什賢超哈駐防盛京兵為¶
　守兵預備兵為援兵各城寨兵為守邊兵舊䝉古左營¶
<pb:KR2m0017_WYG_068-5a>¶
為左翼兵右營為右翼兵舊漢兵為烏珍超哈元帥孔¶
有德兵為天祐兵總兵官尚可喜兵為天助兵¶
　　(臣/)等謹按阿禮哈超哈為驍騎營之始巴雅喇為¶
　　䕶軍營之始噶布什賢超哈為前鋒營之始烏珍¶
　　超哈為漢軍之始天祐天助兵後俱歸入漢軍¶
　　九年設蒙古八旗以八年所獲察哈爾部千餘戸¶
　　及是年察哈爾來歸各官並壯丁三千二百餘名¶
　　編審人丁及舊喀喇沁壯丁分為䝉古八旗其旗¶
<pb:KR2m0017_WYG_068-5b>¶
　　色與滿洲八旗同每旗設固山額真一人梅勒章¶
　　京扎蘭章京各二人分轄所編牛录¶
　　崇徳二年分漢軍為二旗以滿洲各戸下漢丁共¶
　　一千五百八十户令舊漢兵之將領官統之分為¶
　　左右翼二旗其旗色皆用皂每旗設固山額真一¶
　　人轄所編牛录　四年分漢軍為四旗定旗色一¶
　　以皂鑲黄一以皂鑲白一以皂鑲紅一純用皂色¶
　　每旗設固山額真一人梅勒章京二人扎蘭章京¶
<pb:KR2m0017_WYG_068-6a>¶
　　　四人牛录章京十八人　七年設漢軍八旗定旗¶
　　　色與滿洲八旗同每旗設固山額真一人梅勒章¶
　　　京二人扎蘭章京五人¶
　　　順治元年定滿洲䝉古漢軍八旗於¶
　　京師内城分置以為拱衞其方位鑲黄正黄旗居北¶
　　　方正白鑲白旗居東方正紅鑲紅旗居西方正藍¶
　　　鑲藍旗居南方左翼自北而東自東而南鑲黄旗¶
　　　在安定門内正白旗在東直門内鑲白旗在朝陽¶
<pb:KR2m0017_WYG_068-6b>¶
　　　門内正藍旗在崇文門内右翼自北而西自西而¶
　　　南正黄旗在徳勝門内正紅旗在西直門内鑲紅¶
　　　旗在阜成門内鑲藍旗在宣武門内以寓制勝之¶
　　　意¶
　　　(臣/)等謹按八旗之制實我¶
　　朝¶
開國經武肇造之始基兹纂兵典恭載簡端用昭¶
創建式垂¶
<pb:KR2m0017_WYG_068-7a>¶
世守以後詳稽㑹典並則例按門臚載慶鞏固於萬斯年¶
　　　焉¶
　　　領侍衞府(順治/初設)¶
　　　領侍衞内大臣六人(鑲黄正黄正白上/三旗每旗各二人)内大臣六¶
　　　人散秩大臣無定員一等侍衞六十人二等侍衞¶
　　　一百五十人三等四等侍衞二百七十人宗室侍¶
　　　衞一等九人二等十八人三等六十三人(康熙三/十七年)¶
　　　(增設宗室侍衞無定員雍正七年定/制共九十人並入三旗隨班行走)藍翎侍衞九¶
<pb:KR2m0017_WYG_068-7b>¶
　　　十人(每侍衞十人各設什長一人即於什長及兩/翼班領署班領内定以十二人隨印協理事)¶
　　　(務/)¶
　御前侍衞¶
　　乾清門侍衞(於三旗侍衞/内    簡用)漢侍衞(雍正五年定例亦/分一二三等及藍)¶
　　　(翎於武進士/内    簡用)皆無定員主事一人筆帖式十二人¶
　　　貼寫筆帖式十五人親軍校七十五人(鑲黄旗十/五人又下)¶
　　　(五旗移入十人正黄旗十五人又下五旗移入/十一人正白旗十五人又下五旗移入九人)親¶
　　　軍九百九十五名(三旗滿洲蒙古毎佐領下親軍/二名鑲黄旗二百二十四名又)¶
<pb:KR2m0017_WYG_068-8a>¶
　　(下五旗移入一百三十名正黄旗二百三十四名/又下五旗移入一百三十五名正白旗二百三十)¶
　　(名又下五旗移入一百十七名内以七十五人為/親軍校三旗親軍每旗選六十名隨侍衛班入直)¶
　　(餘皆隨三旗䕶軍營䕶軍/校䕶軍一體直宿當差)¶
　　凡宿衞之制更畨輪直三旗待衞各分六班班分¶
　　兩翼(鑲黄旗為左翼正黄旗為右翼/正白旗半為左翼半為右翼)各設侍衞班¶
　　領一人署班領一人侍衞三十人宿衞¶
　乾清門¶
　内右門為内班晝坐門禁夜守扄鑰散秩大臣一人¶
<pb:KR2m0017_WYG_068-8b>¶
　　侍衞親軍十人宿衞¶
　中和殿侍衞什長三人侍衞親軍三十人宿衞¶
　太和殿為外班以領侍衞内大臣一人總統之内大¶
　　臣散秩大臣二人隨班入直如¶
駐驆行營以内大臣一人散秩大臣二人入直¶
御前大臣侍衞及¶
　乾清門侍衞分五班更畨入直¶
御營黄幔城旌門以侍衞班領一人署班領一人内班¶
<pb:KR2m0017_WYG_068-9a>¶
　　　侍衞二十人前東西隅以侍衞班領各一人内班¶
　　　侍衞各十人後東西隅以署班領各一人内班侍¶
　　　衞各十人網城門内以侍衞什長三人外班侍衞¶
　　　親軍三十人宿衞若恭奉¶
慈輿行幸¶
皇太后行營正門以侍衞班領一人侍衞十人後隅署班¶
　　　領一人侍衞十人宿衞¶
　　　凡扈從之制後扈二人於領侍衞内大臣内¶
<pb:KR2m0017_WYG_068-9b>¶
　簡用前引十人於内大臣散秩大臣統領副都統内¶
　簡用豹尾班侍衞於三旗侍衞内選功臣後裔六十人¶
　　　日以二十人直¶
　　後左門每¶
　乗輿出入以十人執豹尾槍十人佩儀刀侍於¶
　　乾清門階下左右¶
　駕出豹尾班侍衞殿於後以領侍衞内大臣一人侍衞¶
　　　班領二人統之¶
<pb:KR2m0017_WYG_068-10a>¶
　駕還宫隨至¶
　　乾清門退歸直¶
　皇帝御太和殿受朝前引侍衞二人自¶
　　乾清門¶
　　後左門引至¶
　　殿後止後扈大臣二人自¶
　　乾清門扈從(如係宫内御前大臣則/自      隨出後並同)前引大臣十人¶
　　　候於¶
<pb:KR2m0017_WYG_068-10b>¶
　　殿北階下¶
　駕至按翼前導進¶
　　殿由左右趨至¶
　寳座前北上東西面序立後扈大臣於¶
　寳座左右僉立豹尾班侍衞於¶
　寳座後左右南嚮序立¶
　皇帝詣¶
皇太后宫行禮前引侍衞二人自¶
<pb:KR2m0017_WYG_068-11a>¶
　　乾清門導至¶
　　永康左門止前引大臣候於¶
　　隆宗門内¶
　駕至按翼前導至¶
慈寧門階止豹尾班侍衞至門階下左右墻角止立後扈¶
　　　大臣隨升階在後僉立¶
　駕還宫引扈如前遇¶
　御門聴政屆時直班侍衞引有事各官由¶
<pb:KR2m0017_WYG_068-11b>¶
　　後左門入(日常入奏官亦/均由侍衞引進)豹尾班侍衞於¶
　　乾清門階下左右墻角立領侍衞内大臣直班内大¶
　　　臣侍衞於階下立侍衞班領每翼一人於階上左¶
　　　右楹前立¶
　御前侍衞隨¶
　駕出同¶
　　乾清門侍衞於¶
　御座兩旁立¶
<pb:KR2m0017_WYG_068-12a>¶
駕還宫¶
御前侍衞隨入餘各退歸直¶
御經筵日侍衞二人前導至¶
　文華門止後扈大臣隨至¶
寳座左右僉立¶
御前侍衞¶
　乾清門侍衞於¶
寳座後兩旁豹尾班侍衞於¶
<pb:KR2m0017_WYG_068-12b>¶
　殿外階下均左右序立如¶
御箭亭侍衞二人前導至降輿處止遇外藩來朝及¶
召見外藩使臣或於¶
　便殿或於¶
駐驆行宫前引後扈大臣皆侍班¶
御前侍衞¶
　乾清門侍衞直日侍衞班領豹尾班侍衞均於¶
　殿内按翼序立¶
<pb:KR2m0017_WYG_068-13a>¶
　皇帝躬祀¶
郊壇前引侍衞二人自¶
　　乾清門前導至¶
　　午門外止前引大臣候於¶
　　太和門北階下¶
　駕至按翼前導後扈大臣隨行自¶
　　午門外乗馬至¶
壇門外下馬均佩刀引扈¶
<pb:KR2m0017_WYG_068-13b>¶
　御輦前後執鐙侍衞四人輦前執提爐侍衞二人皆步¶
　　　從輦後豹尾班執槍侍衞十人佩儀刀侍衞十人¶
　　　佩矢弓侍衞二十人以領侍衞内大臣一人侍衞¶
　　　班領二人領之建黄龍大纛二司纛侍衞什長二¶
　　　人以領侍衞内大臣或内大臣散秩大臣一人領¶
　　　之及¶
壇前引大臣在¶
圜丘壇三成階上立¶
<pb:KR2m0017_WYG_068-14a>¶
方澤壇及¶
　日壇¶
　月壇於二成階下立後扈大臣隨升¶
壇於¶
　駕後僉立豹尾班侍衞於¶
壇内壝門外序立祀¶
祈年殿饗¶
太廟前引大臣由左階升¶
<pb:KR2m0017_WYG_068-14b>¶
　駕入殿門於中門外一成階上東西靣序立後扈大臣¶
　　　隨入於¶
　駕後僉立豹尾班侍衞於三成階下立祀¶
　社稷壇前引大臣立於内壝門外豹尾班侍衞立於拜¶
　　　殿南門外展拜¶
堂子前引大臣立於甬道北豹尾班侍衞立於祭¶
神殿兩旁祀¶
　先農壇前引大臣立於階下豹尾班侍衞立於樂懸南¶
<pb:KR2m0017_WYG_068-15a>¶
　　　遇¶
　駕耕耤¶
　御具服殿前引大臣立於殿前階上¶
　駕詣耤田引至耕所三推禮成引由觀耕臺午階升於¶
　御座前左右序立遇¶
　大閲日前引後扈大臣均甲胄引扈豹尾班侍衞甲胄¶
　　　殿後¶
　御前大臣侍衞等均甲胄隨行其次黄龍大纛行三旗¶
<pb:KR2m0017_WYG_068-15b>¶
　　　親軍甲胄按次行¶
　駕御帳殿豹尾班侍衞按翼排列左右建黄龍大纛三¶
　　　旗侍衞親軍按翼環衞遇¶
皇太后¶
　皇后¶
　　妃嬪出入以¶
　　乾清門侍衞四人侍衞十人前導如出郊外前引侍¶
　　　衞二十人其餘侍衞在豹尾班後扈從¶
<pb:KR2m0017_WYG_068-16a>¶
　車駕巡幸¶
　御前大臣侍衞¶
　　乾清門侍衞皆從其六班輪直之侍衞以一班或二¶
　　　班隨往如恭奉¶
皇太后巡幸則三班隨往日行以侍衞二十人前導二十¶
　　　人左右翊衞均屬櫜鞬豹尾班侍衞二十人後從¶
　　　以領侍衞内大臣一人侍衞班領二人統之黄龍¶
　　　大纛前以領侍衞内大臣或内大臣一人散秩大¶
<pb:KR2m0017_WYG_068-16b>¶
　　　臣一人侍衞什長二人領之餘侍衞暨扈從各官¶
　　　均於大纛後以次行仍分令侍衞稽察踰越喧譁¶
　　　者¶
　御前擎蓋以¶
　　乾清門侍衞更畨執事遇恭奉¶
慈輿行幸¶
皇太后輿前均以侍衞前導翊衞後從如儀¶
　　　(臣/)等謹按侍衞班内有¶
<pb:KR2m0017_WYG_068-17a>¶
　上駟院侍衞每旗七人司轡司鞍侍衞無定員隸¶
　上駟院其兼尚虞鷹鷂房鶻房狗房十五善射善騎¶
　　射善射鵠善强弓善撲等侍衞各有専管統在三¶
　　旗額内均無定員又鑾儀衞亦係侍從武職設有¶
　　掌衞事内大臣以下等官具詳職官典其所屬軍¶
　　尉儀刀弓矢殳戟用親軍豹尾槍仗馬用䕶軍䝉¶
　　古畫角用䝉古鳴角軍其奉輦擎執儀仗各校尉¶
　　由内府選充者為旗尉由五城選充者為民尉奉¶
<pb:KR2m0017_WYG_068-17b>¶
　　輦旗尉一百六十八人民尉六十人各執事旗尉¶
　　二百四十六人民尉三百二十二人左右中前後¶
　　五所民尉計一千三百二十八人馴象所民尉二¶
　　百六人八旗漢軍司更兵四十人均隸在軍數謹¶
　　附載於此¶
　　八旗驍騎營(順治/初設)¶
　　滿洲八旗都統每旗各一人副都統各二人驍騎¶
　　叅領各五人副驍騎叅領各五人(康熙三十四年/於每旗叅領下)¶
<pb:KR2m0017_WYG_068-18a>¶
　　(增設委署叅領雍正元年改名/副叅領蒙古漢軍八旗並同)佐領無定員(隨人/户編)¶
　　(設/)每佐領下驍騎校一人領催五名(初制滿洲及/䝉古每佐領)¶
　　(下設領催六名康熙/四十三年裁一名)驍騎二十名匠役二名養育¶
　　兵(雍正二年初設具詳八旗恩卹門乾隆三十六/年定額按三兵一缺    滿洲共應一萬七百)¶
　　(九十/八缺)¶
　　䝉古八旗都統每旗各一人副都統各二人驍騎¶
　　叅領各二人副驍騎叅領各二人佐領無定員每¶
　　佐領下驍騎校一人領催五名驍騎二十名匠役¶
<pb:KR2m0017_WYG_068-18b>¶
　　二名養育兵(乾隆三十六年定額按三兵一缺八/旗蒙古共應三千二百七十九缺)¶
　　漢軍八旗都統每旗各一人副都統各二人驍騎¶
　　叅領各五人副驍騎叅領各五人佐領無定員每¶
　　佐領下驍騎校一人領催五名鳥槍驍騎四十二¶
　　名每旗藤牌兵一百名(雍正二年漢軍每佐領下/設藤牌兵四名乾隆元年)¶
　　(定漢軍毎旗設藤牌兵一百名六年定藤牌兵歸/并大營毎旗百名於鳥槍手額内選取並簡選叅)¶
　　(領一人散秩官驍騎校各/二人領催五名令其管轄)養育兵(乾隆三十六年/定額八旗漢軍)¶
　　(仍照原額共應四/千八百十三缺)¶
<pb:KR2m0017_WYG_068-19a>¶
　　凡八旗序次鑲黄正黄正白為上三旗鑲白正紅¶
　　鑲紅正藍鑲藍為下五旗行軍蒐狩以鑲黄正白¶
　　鑲白正藍四旗居左為左翼正黄正紅鑲紅鑲藍¶
　　四旗居右為右翼¶
　　凡八旗方位雍正六年奏定鑲黄滿洲䝉古漢軍¶
　　三旗自鼔樓嚮東至新橋自新橋大街北口城根¶
　　嚮南至府學衚衕東口與正白旗接界正黄滿洲¶
　　䝉古漢軍三旗自鼔樓嚮西至新橋口自大街北¶
<pb:KR2m0017_WYG_068-19b>¶
　　口城根嚮南至馬狀元衚衕西口與正紅旗接界¶
　　正白滿洲蒙古漢軍三旗自府學衚衕東口與鑲¶
　　黄旗接界嚮南至大市街豹房衚衕東口西自¶
　皇城根嚮東至大城根與鑲白旗接界鑲白滿洲䝉¶
　　古漢軍三旗自豹房衚衕與正白旗接界嚮南至¶
　　就日坊西自¶
　皇城根嚮東至大城根與正藍旗接界正紅滿洲䝉¶
　　古漢軍三旗自馬狀元衚衕東口與正黄旗接界¶
<pb:KR2m0017_WYG_068-20a>¶
　　東自¶
　皇城根嚮西至大城根與鑲紅旗接界鑲紅滿洲蒙¶
　　古漢軍三旗自羊肉衚衕與正紅旗接界嚮南至¶
　　瞻雲坊東自¶
　皇城根嚮西至大城根與鑲藍旗接界正藍滿洲䝉¶
　　古漢軍三旗自就日坊至崇文門由金水橋嚮東¶
　　至大城根與鑲白旗接界鑲藍滿洲䝉古漢軍三¶
　　旗自瞻雲坊至宣武門由金水橋嚮西至大城根¶
<pb:KR2m0017_WYG_068-20b>¶
　　與鑲紅旗接界¶
　　凡城門直班之制内城九門安定徳勝東直西直¶
　　朝陽阜成崇文宣武八門各按官兵居住方位以¶
　　八旗滿洲蒙古漢軍分直正陽門以八旗滿洲䝉¶
　　古輪直外城七門以鑲黄旗直東便門正白旗直¶
　　廣渠門正黄旗直西便門正紅旗直廣寧門鑲藍¶
　　鑲白二旗直左安門鑲紅旗直右安門正藍旗直¶
　　永定門均派漢軍雍正六年於八門城外增建營¶
<pb:KR2m0017_WYG_068-21a>¶
　　　房仍按八旗方位每旗委滿洲蒙古漢軍官四人¶
　　　驍騎校四人驍騎滿洲一百二十名䝉古四十名¶
　　　漢軍四十名各旗均分為四班每班五日以委官¶
　　　一人驍騎校一人驍騎五十名令其更畨居住㸔¶
　　　守十二年又定正陽門兩旁城門即於㸔守八門¶
　　　官兵内八旗共委官四人驍騎校四人每旗各委¶
　　　驍騎十名按翼㸔守十日一次更代每日按翼各¶
　　　委兵十名晝夜巡宿以為常其汛守之制康熙二¶
<pb:KR2m0017_WYG_068-21b>¶
　　　十二年定恭遇¶
　車駕巡幸八旗驍騎營於内九門城上每旗增設汛六¶
　　　所於街道每旗增設汛十所内城各門於門内各¶
　　　增設汛一所正陽門八旗輪直其餘八門八旗分¶
　　　設均委官兵㸔守乾隆五年復定恭謁¶
陵寢及¶
　駐驆圓明園南苑等處並逢年節封印後照例於城上¶
　　　每旗設汛六所共四十八所委驍騎營官兵與城¶
<pb:KR2m0017_WYG_068-22a>¶
　　上步軍營分汛相間㸔守每旗於滿洲蒙古漢軍¶
　　内㑹委叅領一人約束如恭遇¶
巡幸口外及遠省則增設汛十五所將步軍撤下分防¶
　　大街巷口城上汛守悉易以驍騎營分委驍騎校¶
　　領催驍騎晝夜巡宿以叅領二人往來稽察¶
　　凡各處㸔守之制户部銀庫委官二人領催二名¶
　　兵十八名庫後門委官一人兵十名顔料庫委官¶
　　四人驍騎校四人領催四名兵三十八名緞疋庫¶
<pb:KR2m0017_WYG_068-22b>¶
　　委官二人驍騎校二人兵五十名以鑲黄正黄正¶
　　白三旗輪派工部節慎庫以鑲紅旗官一人兵十¶
　　名製造庫以正紅旗官一人兵五名刑部贓罰庫¶
　　以鑲藍旗官一人兵十名宗人府庫以鑲白旗官¶
　　四人兵四十名理藩院庫以正藍旗官二人兵二¶
　　十名光禄寺庫以正藍旗官一人兵十名太常寺¶
　　庫鑲紅鑲藍二旗輪委官一人兵十名鴻臚寺¶
　龍亭以正紅旗兵八名¶
<pb:KR2m0017_WYG_068-23a>¶
　圓明園直月(今為/直年)衙門左右翼各輪委領催一名兵¶
　　五名海運倉以鑲黄旗北新倉以正黄旗儲濟倉¶
　　以鑲白旗裕豐倉以鑲紅旗各委官二人領催二¶
　　名兵三十八名舊太倉以正白旗南新倉以鑲白¶
　　旗興平倉以正紅旗富新倉以鑲紅旗各委官二¶
　　人領催二名兵十八名萬安倉以正紅旗委官四¶
　　人領催四名兵三十一名禄米倉以正藍旗委官¶
　　二人領催二名兵三十三名太平倉以鑲藍旗委¶
<pb:KR2m0017_WYG_068-23b>¶
　　官四人兵四十一名豐益倉八旗㑹派官二人領¶
　　催五名兵四十五名皆兼用滿洲蒙古漢軍工部¶
　　濯靈厰八旗漢軍輪委官四人兵二十名硝磺庫¶
　　滿洲正紅旗官二人兵二十名户部内倉滿洲正¶
　　白旗領催二名兵六名以上各晝夜㸔守喀爾喀¶
　　館園牆於喀爾喀到日委正白旗官二人兵十名¶
　　館門委正藍旗官一人領催一名兵九名俄羅斯¶
　　館於俄羅斯到日八旗滿洲䝉古漢軍共設班房¶
<pb:KR2m0017_WYG_068-24a>¶
　　十六處每四處委叅領一人每處委官一人兵十¶
　　五名館門輪委叅領一人兵二十名外館於馬匹¶
　　到日八旗滿洲蒙古輪委官二人驍騎校二人兵¶
　　二十名後黄寺於䝉古使臣及喇嘛來使到日八¶
　　旗滿洲䝉古輪委官一人兵十名晝夜㸔守均於¶
　　回日撤退¶
　　凡防火之制順治初年設八旗火班雍正八年定¶
　　於失火在東南城令正藍鑲白二旗西南城令鑲¶
<pb:KR2m0017_WYG_068-24b>¶
　　藍鑲紅二旗東北城令鑲黄正白二旗西北城令¶
　　正黄正紅二旗各率官兵往救¶
　禁城之内每翼令二旗救䕶步軍營見某處失火即¶
　　報知相近旗分乾隆六年復定八旗火班八處每¶
　　處滿洲蒙古漢軍諸旗更畨輪直以都統或副都¶
　　統一人叅領二人叅領以下官八人領催八名驍¶
　　騎七十二名如旗界及接壤之地有不戒於火者¶
　　都統等即領直班官兵之半往救其餘官兵仍留¶
<pb:KR2m0017_WYG_068-25a>¶
　　該班處備用¶
　　八旗前鋒營(順治/初設)¶
　　前鋒統領左右翼(鑲黄正白鑲白正藍四旗為左/翼正黄正紅鑲紅鑲藍四旗為)¶
　　(右/翼)各一人(或以王公/大臣兼領)前鋒叅領每翼各八人(每旗/俱滿)¶
　　(洲䝉古/兼用)前鋒侍衞各八人(雍正三年定以左右翼/前鋒叅領各一人前鋒)¶
　　(侍衞各一人隨/印協理事務)委署前鋒侍衞各四人(乾隆十七/年增設即)¶
　　(於前鋒校或親軍校内選/委給五品虚銜仍食原餉)前鋒校各四十八人(雍/正)¶
　　(三年定以左右翼前/鋒校各二人隨印)隨印筆帖式各二人(初制每/翼各一)¶
<pb:KR2m0017_WYG_068-25b>¶
　　(人康熙四十六年裁/雍正三年復增設)藍翎前鋒長委署前鋒校各¶
　　四人藍翎前鋒長(每十人/設長)各二十人鳥槍隊長委¶
　　署藍翎前鋒長各四人鳥槍隊長(每十二人/為一隊)各二¶
　　十人前鋒委署鳥槍隊長各四人前鋒八旗滿洲¶
　　䝉古每佐領下各二名(自委署前鋒校以/下皆在兵數内)¶
　　凡宿衞扈從之制與八旗䕶軍營一體派委(制詳/後䕶)¶
　　(軍/營)其¶
行在宿衞扈從前鋒叅領前鋒侍衞共八人率前鋒校¶
<pb:KR2m0017_WYG_068-26a>¶
　　前鋒共百二十人於¶
御營前一二里外相度形勢安設卡倫立前鋒旗二以¶
　　為門户左右以次列帳各於帳内巡警宿衞有於¶
　　卡倫内行走者坐以軍法次日各屬櫜鞬控馬於¶
　　道旁排立候黄龍大纛過各乗馬整隊扈從¶
　　八旗䕶軍營(順治/初設)¶
　　䕶軍統領八旗各一人䕶軍叅領每旗滿洲十人¶
　　蒙古四人(每旗設内司鑰長一/人署司鑰長一人)副䕶軍叅領如叅¶
<pb:KR2m0017_WYG_068-26b>¶
　　領之數(初設委署叅領雍正元年改名副叅領三/年定以每旗䕶軍叅領各一人副䕶軍叅)¶
　　(領各一人隨/印協理事務)委署䕶軍叅領每旗各七人(乾隆十/七年增)¶
　　(設即於䕶軍校或親軍校内/選委給五品虚銜仍食原餉)䕶軍校八旗滿洲䝉¶
　　古每佐領下各一人(雍正三年定以每旗/䕶軍校各二人隨印)隨印筆¶
　　帖式每旗各二人(初制每旗各一人康熙四十/六年裁雍正三年復增設)門¶
　　筆帖式鑲黄正黄正白三旗各十人䕶軍滿洲䝉¶
　　古每佐領下各十七名¶
　　凡宿衞之制¶
<pb:KR2m0017_WYG_068-27a>¶
　景運門統領一人(以䕶軍統領或/前鋒統領入直)司鑰長一人䕶軍¶
　　校三人門筆帖式二人閲門籍䕶軍(即巴/克什)一人䕶¶
　　軍十七人¶
　隆宗門協理事務叅領一人(康熙六十一年增設統/領一人雍正四年定以)¶
　　(協理事務䕶軍叅領/或前鋒叅領入直)䕶軍叅領二人(初制設叅領/一人康熙六)¶
　　(十一年/增定)䕶軍校三人門筆帖式一人閲門籍䕶軍¶
　　一人䕶軍十七人¶
　後左門¶
<pb:KR2m0017_WYG_068-27b>¶
　後右門䕶軍叅領各一人䕶軍校各三人門筆帖式¶
　　各一人(門筆帖式初制/未設後增定)閲門籍䕶軍各一人䕶軍¶
　　各十二人¶
　中左門¶
　中右門䕶軍校各二人閲門籍䕶軍各一人(閲門籍/䕶軍初)¶
　　(制未設/後增定)䕶軍各八人¶
　左翼門¶
　右翼門䕶軍校各二人閲門籍䕶軍各一人(閲門籍/䕶軍初)¶
<pb:KR2m0017_WYG_068-28a>¶
　　(制未設/後增定)䕶軍各八人¶
　保和殿東西廊内庫䕶軍校各一人䕶軍各四人(乾/隆)¶
　　(十五年/增設)¶
　中和殿䕶軍校二人䕶軍三人東西廊䕶軍校各一¶
　　人䕶軍各四人(康熙十八年於後中和殿/設䕶軍校䕶軍  增定)¶
　太和殿¶
　體仁閣¶
　𢎞義閣䕶軍校各二人䕶軍各八人(皆康熙十/八年增設)¶
<pb:KR2m0017_WYG_068-28b>¶
　太和門左右門親軍校各二人親軍各八人(初制設/䕶軍校)¶
　　(䕶軍後改用領侍衞府/所屬之親軍校親軍)¶
　昭徳門¶
　貞度門䕶軍校各二人䕶軍各八人¶
　協和門¶
　熙和門䕶軍校各二人䕶軍各八人¶
　蒼震門¶
　啟祥門䕶軍叅領各一人䕶軍校各三人閲門籍䕶¶
<pb:KR2m0017_WYG_068-29a>¶
　　軍各一人䕶軍各十二人¶
　吉祥門及西北隅䕶軍叅領各一人(䕶軍叅領初制/未設後增定)¶
　　䕶軍校各二人䕶軍各八人¶
　凝華門¶
　中正殿後門及東北隅東南隅䕶軍校各二人䕶軍¶
　　各八人(初制惟隅吉祥門及西北隅東北/隅東南  等處設䕶軍後增定)箭亭及¶
　　北上門䕶軍校各二人䕶軍各八人(皆康熙六十/一年增設)¶
　文華殿門䕶軍叅領一人䕶軍校二人䕶軍八人銀¶
<pb:KR2m0017_WYG_068-29b>¶
　　庫行走章京一人䕶軍校二人䕶軍八人(初制殿/文華)¶
　　(及銀庫各用八旗驍騎營官一人領催一/名驍騎九名乾隆二十二年改用䕶軍)¶
　紫禁城四門内磴道栅欄䕶軍校各二人䕶軍各八¶
　　人¶
　午門䕶軍叅領一人左右門䕶軍校各三人䕶軍各¶
　　十二人又左門閲門籍䕶軍二人¶
　東華門¶
　西華門¶
<pb:KR2m0017_WYG_068-30a>¶
　神武門䕶軍叅領各一人䕶軍校各四人閲門籍䕶¶
　　軍各二人䕶軍各十六人恭遇¶
車駕行幸則於三門各增設統領或協理事務之䕶軍¶
　　叅領及前鋒叅領一人(雍正元年定每遇門各行/幸則    禁城四    增)¶
　　(統領一人四年/又改定今制)以上各委鑲黄正黄正白三旗官¶
　　軍按日分班丑未日為鑲黄旗首班寅申日為鑲¶
　　黄旗二班己亥日為正黄旗首班子午日為正黄¶
　　旗二班卯酉日為正白旗首班辰戌日為正白旗¶
<pb:KR2m0017_WYG_068-30b>¶
　　二班各輪畨直宿又有防範火班於雍正五年定¶
　　遇有應用齊集之處令直班之䕶軍統領司鑰長¶
　　等於¶
　左翼門等二十三處䕶軍每處調二人共四十六名¶
　　協同内府直班官兵前往¶
　闕左門司鑰長一人䕶軍校一人䕶軍九人¶
　闕右門䕶軍叅領一人䕶軍校一人䕶軍九人(初制/二門)¶
　　(皆以步軍守衞乾隆十/五年改用下五旗䕶軍)¶
<pb:KR2m0017_WYG_068-31a>¶
　端門¶
　天安門¶
　長安左門¶
　長安右門¶
　大清門䕶軍叅領各一人䕶軍校各二人䕶軍各十¶
　　八人(初制三門皆以步軍守衞雍/正七年改用下五旗䕶軍)¶
　紫禁城外周圍(初制以驍騎營官兵守衞雍/正元年改用下五旗䕶軍)¶
　東華門¶
<pb:KR2m0017_WYG_068-31b>¶
　西華門外以南令正藍鑲藍二旗守衞¶
　東華門¶
　西華門外以北至城角令鑲白鑲紅二旗守衞北靣¶
　　一帶令正紅旗官軍守衞周環設十六堆汛各叅¶
　　領一人䕶軍校一人䕶軍九人栅欄八座(乾隆十/五年增)¶
　　(設/)各䕶軍校一人䕶軍九人以上各委鑲白正紅¶
　　鑲紅正藍鑲藍五旗官軍按日分班甲乙日為正¶
　　紅旗班丙丁日為鑲白旗班戊巳日為鑲紅旗班¶
<pb:KR2m0017_WYG_068-32a>¶
　　庚辛日為正藍旗班壬癸日為鑲藍旗班每旗各¶
　　二日輪畨直宿總隸於¶
　景運門直班統領稽察¶
　　凡傳籌之制¶
　紫禁城内五籌遞傳每夕自¶
　景運門發籌西行過¶
　乾清門出¶
　隆宗門循而北過¶
<pb:KR2m0017_WYG_068-32b>¶
　啟祥門迤而西過¶
　凝華門迤而北過¶
　中正殿後門迤北至西北隅迤而東過西北門¶
　順貞門¶
　吉祥門至東北隅迤而南過¶
　蒼震門至東南隅迤而西仍至¶
　景運門計十二汛為一週¶
　紫禁城外八籌遞傳每夕自¶
<pb:KR2m0017_WYG_068-33a>¶
　闕左門發籌西行過¶
　午門出¶
　闕右門循而西經西一汛至南栅欄二汛迤而北經¶
　　三汛一栅欄過¶
　西華門經一栅欄四汛五汛六汛至西北隅七汛迤¶
　　而東經八汛一栅欄過¶
　神武門經一栅欄九汛東北隅十汛迤而南經十一¶
　　汛十二汛十三汛一栅欄過¶
<pb:KR2m0017_WYG_068-33b>¶
　東華門經一栅欄十四汛十五汛至南栅欄循而西¶
　　經十六汛仍至¶
　闕左門計二十二汛為一週恭遇¶
駐驆行營内外汛傳籌亦如之¶
　　凡禁門啟閉順治初年定每¶
車駕出入各門均啟中門¶
　景運門直班統領率¶
　隆宗門叅領祇承其事並令䕶軍清蹕每夕¶
<pb:KR2m0017_WYG_068-34a>¶
　景運門直宿司鑰長率官軍自¶
　後左門¶
　後右門¶
　中左門¶
　中右門¶
　左翼門¶
　右翼門¶
　太和門¶
<pb:KR2m0017_WYG_068-34b>¶
　昭徳門¶
　貞度門以次驗視扄鑰¶
　午門以¶
　隆宗門䕶軍叅領¶
　東華門以¶
　蒼震門䕶軍叅領¶
　西華門以¶
　啟祥門䕶軍叅領¶
<pb:KR2m0017_WYG_068-35a>¶
　　神武門以¶
　　吉祥門䕶軍叅領分視扄鐍畢各遣䕶軍校納鑰於¶
　　　司鑰長司鑰長受驗諸門鑰彚貯於篋復加扄鐍¶
　　　詰朝各門校以次領鑰啓門日以為常雍正四年¶
　　　於¶
　　景運門¶
　　隆宗門¶
　　東華門¶
<pb:KR2m0017_WYG_068-35b>¶
　　西華門¶
　　神武門各頒隂文合符一扇傳¶
諭䕶軍統領如遇夜有奉¶
㫖差遣及𦂳急軍務應即時啟門者俟¶
　　大内持出陽文合符該䕶軍叅領即取隂文合符驗¶
　　　明啟鑰仍報知統領¶
　　蒼震門¶
　　啟祥門等處遇陽文合符至門該叅領即報統領親¶
<pb:KR2m0017_WYG_068-36a>¶
　　齎隂文合符至門與陽丈合符照驗啟門均於次¶
　　日具奏乾隆十五年復定¶
　端門¶
　天安門¶
　大清門如¶
　紫禁城門之例每夕由¶
　闕左門直宿司鑰長委䕶軍叅領一人驗視扄鐍畢¶
　　各門䕶軍叅領收鑰遣䕶軍校報於司鑰長次日¶
<pb:KR2m0017_WYG_068-36b>¶
　　啟門亦如之¶
　　凡門禁王公官員執事人等於¶
　紫禁城門不得擅行出入其准於應行之門出入者¶
　　由直班官軍詢明放進如有無故溷入及濫攜入¶
　　濫縱入者分别議處各衙門官吏均於¶
　午門左門出入右門自王公以外不得擅行内大臣¶
　　侍衞内務府等官及内廷有執事官與内府各執¶
　　事人等准於禁門行走者均將姓名及所隸旗分¶
<pb:KR2m0017_WYG_068-37a>¶
　　　佐領内管領造册咨送登籍於經由之門各置一¶
　　　通工匠服役人等則由本管衙門各給火烙印腰¶
　　　牌書姓名差役持為出入符騐以䕶軍之識字者¶
　　　専檢門籍稽其出入籍内無名及不帶腰牌者不¶
　　　准放入又每門設紅杖二以䕶軍二人更畨輪執¶
　　　坐於門下親王以下經行皆不起立有不報名擅¶
　　　入者撻之¶
　　　凡扈従之制恭遇¶
<pb:KR2m0017_WYG_068-37b>¶
　親祀¶
壇¶
廟統領一人同内大臣散秩大臣侍衞等於豹尾班後管¶
　　　束¶
　駕詣¶
南郊以八旗䕶軍叅領三十二人䕶軍校䕶軍八百人自¶
　　午門起至¶
　　齋宫分翼於¶
<pb:KR2m0017_WYG_068-38a>¶
　輦路兩旁清蹕又以䕶軍叅領八人䕶軍校䕶軍八十¶
　　　人於神樂署週圍清蹕又以䕶軍叅領二人䕶軍¶
　　　校䕶軍二人於¶
圜丘外週圍清蹕¶
　　齋宫左門以䕶軍統領一人上三旗司鑰長一人䕶¶
　　　軍叅領一人䕶軍校䕶軍二十人直宿右門以上¶
　　　三旗協理事務叅領一人䕶軍校䕶軍二十人直¶
　　　宿¶
<pb:KR2m0017_WYG_068-38b>¶
　　成貞門西大門以上三旗司鑰長一人䕶軍叅領一¶
　　　人䕶軍校䕶軍二十人直宿¶
　　齋宫外設十四汛以八旗䕶軍叅領六人每汛各䕶¶
　　　軍校䕶軍十一人巡守外¶
壇西門外以下五旗䕶軍叅領二人䕶軍校䕶軍二十人¶
　　　直宿内¶
壇西門以下五旗協理事務叅領一人䕶軍叅領一人䕶¶
　　　軍校䕶軍二十人直宿如¶
<pb:KR2m0017_WYG_068-39a>¶
　駕詣¶
北郊¶
　輦路清蹕之制同又以上三旗䕶軍叅領三人䕶軍校¶
　　　䕶軍六十人於¶
壇外西門至内¶
壇北門清蹕以下五旗䕶軍叅領五人䕶軍校䕶軍五十¶
　　　人分令兩旗於樂部宿處三旗於¶
壇外西門外各清蹕¶
<pb:KR2m0017_WYG_068-39b>¶
　　齋宫正門以䕶軍統領一人上三旗司鑰長一人䕶¶
　　　軍校䕶軍二十人直宿内北門内西門各以下五¶
　　　旗協理事務叅領一人䕶軍叅領一人䕶軍校䕶¶
　　　軍二十人直宿¶
　　齋宫外設十一汛以八旗䕶軍叅領八人每汛各䕶¶
　　　軍校䕶軍十人巡守如¶
　駕幸瀛臺¶
　　承光殿等處以上三旗䕶軍叅領十二人䕶軍校䕶¶
<pb:KR2m0017_WYG_068-40a>¶
　　軍三百人¶
駕幸圓明園南苑等處以八旗䕶軍叅領三十二人䕶¶
　　軍校䕶軍八百人均於經由之路按旗分翼排立¶
　　清蹕每遇¶
車駕經行城内以上三旗官軍城外以八旗官軍衞道¶
　　清蹕均由¶
　景運門直班統領計程逺近隨時酌委以統領一人¶
　　率䕶軍叅領一人稽察¶
<pb:KR2m0017_WYG_068-40b>¶
回鑾亦如之¶
　　凡¶
行在宿衞扈從恭遇¶
車駕巡幸視道里之逺近日期之多寡每次合前鋒營¶
　　計之酌量分派以統領三人營總三人司其事康¶
　　熙初年定每¶
駐驆之地由嚮導總統等先期指示地盤䕶軍統領營¶
　　總各一人率䕶軍叅領䕶軍校䕶軍䂊往同武備¶
<pb:KR2m0017_WYG_068-41a>¶
　　院卿司幄及工部官設¶
　帳殿¶
御幄繚以黄髹木城(康熙十年改/用黄幔城)外為網城設南東西¶
　　三旌門門建旗各二南正白東鑲黄西正黄自東¶
　　西門以後三靣各設連帳䕶軍統領率八旗官兵¶
　　於網城門守衞去網城百步外八旗各設帳房東¶
　　四旗左翼西四旗右翼各按翼巡宿建鑲黄䕶軍¶
　　纛於後正黄䕶軍纛於右正白䕶軍纛於左以領¶
<pb:KR2m0017_WYG_068-41b>¶
　　之路中設頓營或一或二亦由嚮導指定䕶軍叅¶
　　領等豫行張具每日¶
御營輜重前行三旗營總䕶軍叅領三人率三旗䕶軍¶
　　纛並行雍正元年定網城改用圓形周設連帳仍¶
　　設三門各建上三旗之䕶軍旗二設汛九守以上¶
　　三旗䕶軍於網城外又設連帳一重形亦圓設四¶
　　門亦各建䕶軍旗二南建正藍鑲藍旗各一東建¶
　　鑲白西建鑲紅北建正紅旗各二設汛四守以下¶
<pb:KR2m0017_WYG_068-42a>¶
　　五旗䕶軍均統以營總去營六十丈八旗各設帳¶
　　房五座由帳房十二丈以外一應扈從官兵聴其¶
　　住宿乾隆二十年增定大營之制外方内圓度地¶
　　縱二十丈六尺横十七丈四尺建黄幔城外加網¶
　　城結繩為之黄色貫之以網髙六尺濶八尺距幔¶
　　城南東西各十八丈北十五丈設連帳百七十五¶
　　座為内城建旌門三南門建正白金龍纛二東門¶
　　建鑲黄金龍纛二西門建正黄金龍纛二周圍建¶
<pb:KR2m0017_WYG_068-42b>¶
　　鑲黄金龍三角旗共四十有一司内旌門以上三¶
　　旗䕶軍叅領六人䕶軍校䕶軍六十人設宿衞帳¶
　　房九座以上三旗䕶軍叅領九人䕶軍校䕶軍九¶
　　十人司之距網城十二丈為外城設連帳二百五¶
　　十四座建旌門四南門輪日建正藍金飛虎纛二¶
　　鑲藍金飛虎纛二東門建鑲白金飛虎纛二西門¶
　　建鑲紅金飛虎纛二北門建正紅金飛虎纛二外¶
　　城周圍東南靣建正白金飛虎方旗西南靣建正¶
<pb:KR2m0017_WYG_068-43a>¶
　　紅金飛虎方旗東北面建鑲黄金飛虎方旗西北¶
　　面建正黄金飛虎方旗共六十司外旌門以下五¶
　　旗䕶軍叅領八人䕶軍校䕶軍八十人設宿衞帳¶
　　房四座以下五旗䕶軍叅領四人䕶軍校䕶軍四¶
　　十人司之外城東西為各部院官帳房距外城六¶
　　十丈周圍設八旗營警蹕帳房四十座每旗各五¶
　　每帳房建䕶軍旗各一東南正藍旗西南鑲藍旗¶
　　東北鑲白旗西北鑲紅旗共四十以䕶軍叅領四¶
<pb:KR2m0017_WYG_068-43b>¶
　　十人䕶軍校䕶軍六百人分司警蹕其建設大營¶
　　幔城網城連帳用䕶軍叅領三人䕶軍校䕶軍八¶
　　十人備用亦如之中路頓營縱廣各二丈設黄幔¶
　　城外加網城如大營之制以䕶軍叅領二人䕶軍¶
　　校䕶軍四十人豫往守衞其建設頓營則以䕶軍¶
　　叅領一人䕶軍校䕶軍二十人如恭遇¶
駕幸口外增用蒙古䕶軍叅領一人䕶軍校䕶軍二十¶
　　人其隨營傳禁踐踏田禾以䕶軍叅領八人䕶軍¶
<pb:KR2m0017_WYG_068-44a>¶
　　校䕶軍一百二十人指立市集以䕶軍叅領二人¶
　　䕶軍校䕶軍二十四人督率刈草以䕶軍叅領一¶
　　人䕶軍校䕶軍二十四人管輜重以䕶軍叅領三¶
　　人䕶軍校䕶軍四十人建䕶輜重三旗纛三杆領¶
　　以䕶軍叅領三人率持纛隨纛䕶軍校䕶軍一百¶
　　二十一人隨行専䕶¶
御用輜重䕶軍叅領一人䕶軍校䕶軍十人其每日扈¶
　　從官軍並於八旗内隨時委用¶
<pb:KR2m0017_WYG_068-44b>¶
御營嚮導¶
　　總統無定員(以前鋒統領䕶軍統/領八旗副都統兼任)於八旗前鋒營¶
　　䕶軍營内每旗選叅領侍衞四人前鋒校䕶軍校¶
　　前鋒䕶軍六人佐之¶
　　凡遇¶
時巡省方以嚮導總統一人先期率官校詣¶
車駕經行之地周覽山川通橋梁夷險隘計程入告¶
駕行佩櫜鞬前導每日¶
<pb:KR2m0017_WYG_068-45a>¶
駐蹕後以次日程途及¶
駐蹕之所奏¶
聞交¶
行在兵部曉諭闔營¶
迴鑾亦如之¶
御營及頓營㸔城均由嚮導總統先期指示飭所在有¶
　　司修治營盤¶
　　(臣/)等謹按¶
<pb:KR2m0017_WYG_068-45b>¶
御營嚮導雖無専設之員而於翊衞之中責任綦重其¶
　　隨時¶
簡任者皆前鋒營䕶軍營官謹附載於兩營之後¶
　圓明園八旗䕶軍營(雍正二/年設)¶
　　總統無定員(以王公大臣兼任乾隆十六年/定以一人掌印亦由    特簡)八旗¶
　　營總每旗各一人(乾隆十六年定以二/人隨印協理事務)䕶軍㕘領¶
　　各一人(雍正十年設乾隆十六年/定以二人隨印協理事務)副䕶軍叅領各¶
　　二人䕶軍校委署䕶軍叅領各四人䕶軍校各十¶
<pb:KR2m0017_WYG_068-46a>¶
　　六人(初制共八十人雍正十年增三十二人乾隆/十二年增每旗各十六人十六年定以四人)¶
　　(隨/印)副䕶軍校各十六人(雍正七年初設七十二人/十年增四十人乾隆十二)¶
　　(年增每旗各十六人/即於䕶軍内選用)筆帖式共四十人(雍正十年/設即於䕶)¶
　　(軍内選用乾隆十三/年定以八人隨印)䕶軍共三千六百七十二名¶
　　(初制設三千名乾隆十二年以京城䕶/軍移駐定額毎旗各四百五十九名)養育兵(初/制)¶
　　(設九十六名乾隆三年增三百八/十四名三十六年定額一千名)¶
　圓明園䕶軍營之制於¶
　禁苑周圍建營房八所選京中八旗官軍按旗駐劄¶
<pb:KR2m0017_WYG_068-46b>¶
　　初定¶
　圓明園門汛警蹕共百處日以營總四人副䕶軍叅¶
　　領八人署䕶軍叅領十六人䕶軍校䕶軍千人入¶
　　直夜傳更籌十六恭遇¶
駕至¶
　圓明園及還¶
　宫自¶
　圓明園至紅橋以副䕶軍叅領署䕶軍叅領四人䕶¶
<pb:KR2m0017_WYG_068-47a>¶
　　軍校䕶軍八十人於路旁兩翼清蹕¶
駕由水路自¶
　暢春園西南門經聖化寺至長春橋以營總三人副¶
　　䕶軍叅領署䕶軍叅領十六人䕶軍校䕶軍二百¶
　　四十人於長河兩岸清蹕乾隆四年改設¶
　圓明園門汛共七十六處日以營總二人䕶軍叅領¶
　　二人副䕶軍叅領署䕶軍叅領十五人䕶軍校䕶¶
　　軍七百六十人守衞¶
<pb:KR2m0017_WYG_068-47b>¶
　暢春園增設門汛十九處日以營總一人副䕶軍叅¶
　　領署䕶軍叅領四人䕶軍校䕶軍一百九十人守¶
　　衞夜傳更籌八如恭遇¶
駕駐靜宜園設門汛五十一處日以營總二人䕶軍叅¶
　　領一人副䕶軍叅領署䕶軍叅領十三人䕶軍校¶
　　䕶軍五百十人守衞夜傳更籌十¶
車駕往還均以營總三人䕶軍叅領三人副䕶軍叅領¶
　　署䕶軍叅領二十人䕶軍校䕶軍五百二十人於¶
<pb:KR2m0017_WYG_068-48a>¶
　　經由之路左右清蹕恭遇¶
駕詣黑龍潭大覺寺行禮以營總三人䕶軍叅領三人¶
　　副䕶軍叅領署䕶軍叅領十四人䕶軍校䕶軍七¶
　　百人沿路清蹕十年增設¶
　長春園門汛二十處日以䕶軍叅領一人副䕶軍叅¶
　　領署䕶軍叅領四人䕶軍校䕶軍二百人守衞夜¶
　　傳更籌八十八年增設¶
　清漪園門汛六處日以副䕶軍叅領或署䕶軍叅領¶
<pb:KR2m0017_WYG_068-48b>¶
　　一人䕶軍校䕶軍六十人守衞如恭遇¶
駕幸靜宜園等處以營總三人䕶軍叅領三人副䕶軍¶
　　叅領署䕶軍叅領九人䕶軍校䕶軍二百四十人¶
　　沿路清蹕¶
　¶
　¶
　¶
皇朝通典卷六十八¶
